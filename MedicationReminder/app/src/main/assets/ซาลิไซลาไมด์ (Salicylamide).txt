ซาลิไซลาไมด์ (Salicylamide)
 ///// บทนำ ///// 
ยาซาลิไซลาไมด์ (Salicylamide) จัดเป็นยาประเภทยาแก้ปวด - ยาลดไข้ หากจะมองภาพ รวมในหลายประเทศได้กำหนดให้ยาซาลิไซลาไมด์จำหน่ายให้กับผู้บริโภคได้โดยไม่จำเป็นต้องมีใบสั่งยาจากแพทย์ อีกทั้งหาซื้อได้ตามร้านขายยาโดยทั่วไป หลายสูตรตำรับที่ผลิตออกมาจะมีการนำยาซาลิไซลาไมด์มาผสมร่วมกับตัวยาอื่นเช่น แอสไพริน (Aspirin) กาเฟอีน พาราเซตามอล(Paracetamol) ฟีนิลเอฟรีน (Phenylephrine) และอื่นๆ โดยระบุสรรพคุณบรรเทาอาการปวดกล้าม เนื้อ ข้ออักเสบ เป็นไข้จากโรคหวัด รวมถึงอาการปวดประจำเดือน 
รูปแบบยาแผนปัจจุบันของยานี้จะเป็นยาชนิดรับประทานทั้งชนิดเม็ด แคปซูล ชนิดน้ำ และยาทาเฉพาะที่ โดยจะเป็นลักษณะของยาผสม ไม่ค่อยพบสูตรตำรับในลักษณะของยาเดี่ยว 
ทั้งนี้มีข้อควรระวังบางประการเกี่ยวกับยานี้ เช่น 
-  ห้ามใช้ลดไข้ในเด็กที่ป่วยด้วยโรคหวัด ไข้หวัดใหญ่ โรคอีสุกอีใส ก่อนที่จะมีการปรึกษาแพทย์ ด้วยสูตรตำรับยามักมียาอื่นที่สามารถส่งผลกระทบต่ออาการโรคดังกล่าวได้โดยตรง 
- ห้ามใช้ในสตรีตั้งครรภ์ สตรีที่อยู่ในภาวะให้นมบุตร 
- ห้ามรับประทานยานี้พร้อมกับเครื่องดื่มที่มีแอลกอฮอล์เป็นส่วนประกอบทั้งนี้มีเหตุผลมาจากตัวยาซาลิไซลาไมด์สามารถก่อให้เกิดภาวะแทรกซ้อน (ผลข้างเคียง) ได้เช่น มีเลือดออกในทางเดินอาหาร อาจเกิดผลกระทบต่อการทำงานต่อหัวใจ 
- การใช้ยานี้กับผู้ที่มีโรคเกาต์ โรคเบาหวาน หรือผู้ป่วยมีภาวะเลือดออกง่าย อาจทำให้อาการของโรครุนแรงมากขึ้น 
ประการสำคัญในการใช้ยานี้ ผู้ป่วยควรรับประทานยาตามคำแนะนำของแพทย์ และโดยปกติเมื่อใช้ยานี้ไปแล้ว 3 วันอาการป่วยยังไม่ทุเลาหรือเป็นรุนแรงมากขึ้น ควรต้องหยุดการใช้ยานี้แล้วกลับมาพบแพทย์/มาโรงพยาบาลเพื่อแพทย์พิจารณาปรับแนวทางการรักษา และเพื่อหลีกเลี่ยงภาวะเสี่ยงต่างๆของการใช้ยานี้ ผู้บริโภคควรขอคำปรึกษาการใช้ยาจากแพทย์หรือจากเภสัชกรก่อนการใช้ยานี้ทุกครั้ง 
 ///// ซาลิไซลาไมด์มีสรรพคุณ (คุณสมบัติ) อย่างไร? ///// 
ยาซาลิไซลาไมด์มีสรรพคุณ/ข้อบ่งใช้โดยใช้เป็นยาแก้ปวด ยาลดไข้ 
 ///// ซาลิไซลาไมด์มีกลไกการออกฤทธิ์อย่างไร? ///// 
ยาซาลิไซลาไมด์มีกลไกการออกฤทธิ์คือ ยาซาลิไซลาไมด์เป็นอนุพันธุ์ของกรดซาลิไซลิก(Salicylic acid) ชนิดที่ไม่ได้เปลี่ยนรูปไปเป็นซาลิไซเลต (Salicylate) ตัวยาจะออกฤทธิ์ได้อย่างรวดเร็วหลังดูดซึมเข้าสู่ร่างกาย โดยจะทำให้เกิดการขยายตัวของหลอดเลือด และออกฤทธิ์กดการทำงานของสมอง จึงทำให้เกิดฤทธิ์ของการรักษาตามสรรพคุณ 
 ///// ซาลิไซลาไมด์มีรูปแบบการจัดจำหน่ายอย่างไร? ///// 
ยาซาลิไซลาไมด์มีรูปแบบการจัดจำหน่ายเช่น 
- ยาเม็ดชนิดรับประทานที่ผสมร่วมกับยาอื่นเช่น Phenylephrine HCl/Hydrochloride 10 มิลลิ กรัม + Clemizole HCl/ยาแก้แพ้ 20 มิลลิกรัม + Salicylamide 150 มิลลิกรัม + Paracetamol 200 มิลลิกรัม/เม็ด 
- ยาน้ำเชื่อมชนิดรับประทานที่ผสมร่วมกับยาอื่นเช่น Paracetamol 65 มิลลิกรัม + Salicyla mide 75 มิลลิกรัม + Chlorpheniramine maleate 1 มิลลิกรัม + Phenylephrine HCl 5 มิลลิกรัม/5 มิลลิลิตร 
 ///// ซาลิไซลาไมด์มีขนาดรับประทานอย่างไร? ///// 
ขนาดรับประทานของยาซาลิไซลาไมด์จะขึ้นอยู่กับแต่ละสูตรตำรับยาซึ่งมียาอื่นผสมอยู่ ประกอบกับดุลยพินิจของแพทย์ผู้รักษาเป็นสำคัญ ทั้งนี้ต้องนำข้อมูลทางสุขภาพของผู้ป่วยมาพิจารณาด้วยเช่น โรคประจำตัว อายุ น้ำหนัก 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาซาลิไซลาไมด์ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาโคลซาปีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ และ/หรือกับอาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
เพื่อประสิทธิผลของการรักษา ควรรับประทานยาซาลิไซลาไมด์ให้ตรงเวลา หากลืมรับ ประทานยานี้สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานในมื้อถัดไป ไม่จำเป็นต้องเพิ่มขนาดรับประทานเป็น 2 เท่า 
 ///// ซาลิไซลาไมด์มีผลไม่พึงประสงค์อย่างไร? ///// 
ยาซาลิไซลาไมด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดัง นี้เช่น รู้สึกระคายเคืองในกระเพาะอาหาร ปวดท้องเล็กน้อยจนถึงขั้นรุนแรง คลื่นไส้ วิงเวียน ง่วงนอน ผู้ป่วยบางรายจะมีอาการผื่นคันทางผิวหนัง มีอุจจาระเป็นเลือด อาเจียน ปัสสาวะน้อยลง ได้ยินเสียงแว่วหรือสูญเสียการได้ยิน 
*สำหรับผู้ที่ได้รับยานี้เกินขนาด: อาจพบภาวะตับ-ไตมีความเสียหายเกิดขึ้นได้ 
 ///// มีข้อควรระวังการใช้ซาลิไซลาไมด์อย่างไร? ///// 
มีข้อควรระวังการใช้ซาลิไซลาไมด์เช่น 
-  ห้ามใช้กับผู้ที่แพ้ยานี้ 
-  ใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
-  ห้ามปรับขนาดรับประทานยานี้ด้วยตนเอง 
-  ห้ามใช้ยานี้กับผู้ป่วยด้วยอาการ Reye’s syndrome 
-  ระวังการใช้ยานี้กับเด็กและกับผู้สูงอายุที่มีภาวะนอนไม่หลับ 
- ระวังการใช้ยานี้กับผู้ป่วยโรคลมชัก โรคแผลในกระเพาะอาหารและลำไส้ (แผลเปบติค) โรคหัวใจ หรือผู้ที่ป่วยด้วยโรคตับ โรคไต 
-  หากพบอาการแพ้ยาหลังใช้ยานี้ต้องหยุดการใช้ยานี้ทันที แล้วรีบมาพบแพทย์/มาโรง พยาบาลทันที/ฉุกเฉิน 
- กรณีใช้ยานี้ 3 วันแล้วไข้ยังไม่ลด หรือใช้ยาไป 10 วันแล้วอาการปวดยังไม่ดีขึ้น ให้หยุดการใช้ยานี้แล้วมาพบแพทย์/มาโรงพยาบาลเพื่อแพทย์พิจารณาปรับแนวทางการรักษา 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง:
 ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาซาลิไซลาไมด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ซาลิไซลาไมด์มีปฏิกิริยาระหว่างยากับยาตัวอื่นอย่างไร? ///// 
ยาซาลิไซลาไมด์มีปฏิกิริยาระหว่างยากับยาตัวอื่นเช่น 
- การใช้ยาซาลิไซลาไมด์ร่วมกับยา Hydrocortisone อาจก่อให้เกิดอาการข้างเคียงอย่างมาก มายติดตามมา หากมีความจำเป็นต้องใช้ยาร่วมกันและเพื่อหลีกเลี่ยงอาการข้างเคียงดังกล่าวของยาซาลิไซลาไมด์ แพทย์จะปรับขนาดรับประทานให้เหมาะสมกับผู้ป่วยเป็นกรณีไป 
- การใช้ยาซาลิไซลาไมด์ร่วมกับยาลดความดันโลหิตเช่น Quinapril อาจทำให้ฤทธิ์ของยาลดความดันโลหิตด้อยประสิทธิภาพลงรวมถึงทำให้ไตทำงานผิดปกติ เพื่อหลีกเลี่ยงอาการดังกล่าว แพทย์จะปรับขนาดรับประทานให้เหมาะสมเป็นกรณีไป 
- การใช้ยาซาลิไซลาไมด์ร่วมกับยารักษาโรคเบาหวานเช่น Glimepiride อาจส่งผลเพิ่มฤทธิ์ของการลดน้ำตาลในเลือดจนทำให้มีภาวะน้ำตาลในเลือดต่ำ เกิดอาการปวดศีรษะ วิงเวียน ง่วงนอน คลื่นไส้ หิวอาหาร ตัวสั่น อ่อนเพลีย เหงื่อออกมาก และใจสั่นติดตามมา กรณีที่มีความจำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นรายบุคคลไป 
- ห้ามรับประทานยาซาลิไซลาไมด์ร่วมกับเครื่องดื่มที่มีแอลกอฮอล์เป็นส่วนประกอบด้วยอาจก่อให้เกิดภาวะเลือดออกในทางเดินอาหาร อุจจาระมีสีดำคล้ำ อาเจียนเป็นเลือดรวมถึงไอเป็นเลือด 
 ///// ควรเก็บรักษาซาลิไซลาไมด์อย่างไร? ///// 
ควรเก็บยาซาลิไซลาไมด์ในช่วงอุณหภูมิ 20 - 25 องศาเซลเซียส (Celsius) ไม่เก็บยาใน ช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสง แดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ซาลิไซลาไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยาซาลิไซลาไมด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1.https://en.wikipedia.org/wiki/Salicylamide [2015,Sept12] 
	2.http://www.mims.com/Thailand/drug/search/?q=Salicylamide [2015,Sept12]
	3.http://www.mims.com/THAILAND/Home/GatewaySubscription/?generic=Salicylamide [2015,Sept12] ]
	4.http://www.drugbank.ca/drugs/DB08797  [2015,Sept12] 
	5.http://www.rxwiki.com/salicylamide [2015,Sept12]
	6.http://www.drugs.com/cdi/acetaminophen-caffeine-salicylamide.html  [2015,Sept12] 
	7.http://www.medicinenet.com/salicylamideacetaminophenphenyltoloxamine_capsul/page3.htm  [2015,Sept12]  
	8.http://www.drugs.com/drug-interactions/acetaminophen-aspirin-caffeine-salicylamide-index.html?filter=2&amp;generic_only=#G  [2015,Sept12]
