ไซเมทิดีน (Cimetidine)
 ///// บทนำ ///// 
ยาไซเมทิดีน (Cimetidine) เป็นยาในกลุ่มยา H2-Receptors Antagonist คือกลุ่มยาที่ ทำให้การหลั่งกรดของกระเพาะอาหารลดลง ถูกวางจำหน่ายเป็นครั้งแรกในปี ค.ศ.1976 (พ.ศ. 2519) ที่ประเทศอังกฤษ 
หลังจากได้รับยาไซเมทิดีน ยาจะเริ่มออกฤทธิ์ภายใน 1 ชั่วโมง ตัวยาจะจับกับโปรตีนในกระแสเลือด 15 - 20% และส่งไปเปลี่ยนโครงสร้างทางเคมีที่อวัยวะตับ ใช้เวลาประมาณ 2 ชั่ว โมงเพื่อลดระดับยาในกระแสเลือดลงประมาณ 50% ก่อนที่จะถูกขับออกมากับปัสสาวะ 
ไซเมทิดีนจัดเป็น ‘ยาอันตราย’ การใช้ที่ถูกต้องและปลอดภัย ควรต้องอยู่ในดุลยพินิจของแพทย์ 
 ///// ยาไซเมทิดีนมีสรรพคุณ (คุณสมบัติ) อย่างไร? ///// 
สรรพคุณของยาไซเมทิดีน คือ 
- ใช้เป็นยาลดกรดในกระเพาะอาหาร 
- ป้องกันและยับยั้งอาการกรดไหลย้อน 
- ป้องกันการเกิดแผลในกระเพาะอาหารอันเกิดจากการหลั่งกรดมากเกินไป 
 ///// ยาไซเมทิดีนมีกลไกการออกฤทธิ์อย่างไร? ///// 
กลไกการออกฤทธิ์ของยาไซเมทิดีน คือ สารฮิสตามีน (Histamine) เป็นต้นเหตุทำให้กรดหลั่งในกระเพาะอาหาร ยาไซเมทิดีนจะยับยั้งการทำงานของสารฮิสตามีน โดยจะเข้าไปจับกับหน่วยของตัวรับ (Receptor) ในระดับเซลล์ของผนังกระเพาะอาหารที่เรียกว่า H2-Recep tors ด้วยกลไกดังกล่าวจึงยับยั้งไม่ให้กระเพาะหลั่งกรดออกมา และทำให้อาการของโรคกระ เพาะอาหารบรรเทาลง 
 ///// ยาไซเมทิดีนมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาไซเมทิดีน คือ 
- รูปแบบยาเม็ด ขนาดความแรง 200 และ 400 มิลลิกรัม/เม็ด 
- รูปแบบยาฉีด ขนาดความแรง 200 มิลลิกรัม/2 มิลลิลิตร 
 ///// ยาไซเมทิดีนมีขนาดรับประทานอย่างไร? ///// 
ขนาดรับประทานของยาไซเมทิดีน คือ 
ก. สำหรับแผลในลำไส้เล็ก: ผู้ใหญ่รับประทาน 800 มิลลิกรัมครั้งเดียว ก่อนนอน หรือรับประทานครั้งละ 400 มิลลิกรัม เช้า – เย็น เป็นเวลาติดต่อกัน 4– 6 สัปดาห์ 
ข. สำหรับแผลในกระเพาะอาหาร: ผู้ใหญ่รับประทาน 800 มิลลิกรัมครั้งเดียว ก่อนนอน เป็นเวลาติดต่อกัน 8 สัปดาห์ 
ค. สำหรับอาการกรดไหลย้อน: ผู้ใหญ่รับประทาน 800 มิลลิกรัม ถึง 1.6 กรัมต่อวัน 	หากมีอาการรุนแรงอาจต้องรับประทานยามากกว่า 12 สัปดาห์ 
ง. ขนาดรับประทานในเด็ก และยาฉีด ต้องกำหนดโดยแพทย์เท่านั้น 
*****หมายเหตุ: 
- ควรรับประทานยาไซเมทิดีนพร้อมอาหาร 
- การปรับขนาดรับประทานในผู้ป่วยแต่ละราย ต้องเป็นไปตามคำสั่งแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไซเมทิดีน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาไซเมทิดีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไซเมทิดีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไซเมทิดีนมีผลไม่พึงประสงค์อย่างไร? ///// 
ยาไซเมทิดีนสามารถก่อให้เกิดอาการข้างเคียง (ผลไม่พึงประสงค์/ผลข้างเคียง) ดังนี้ ท้องเสีย วิงเวียนศีรษะ อ่อนเพลีย มีผื่นคัน เต้านมขยายใหญ่ หงุดหงิด สับสน ปวดตามข้อต่อของร่างกาย ปวดกล้ามเนื้อ ไตอักเสบ ปวดศีรษะ เกิดความเป็นพิษกับตับ และตับอ่อนอักเสบ 
 ///// มีข้อควรระวังการใช้ยาไซเมทิดีนอย่างไร? ///// 
ข้อควรระวังการใช้ยาไซเมทิดีน ได้แก่ 
- ห้ามใช้กับผู้ที่แพ้ยาไซเมทิดีน 
- ห้ามใช้ยานี้กับผู้ป่วยมะเร็งกระเพาะอาหาร 
- ห้ามใช้ยานี้กับผู้ที่มีภาวะตับทำงานผิดปกติ 
- ระวังการใช้ยานี้กับผู้ป่วยด้วยโรคไต 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร เพราะยาอาจก่อผลข้าง เคียงต่อทารกได้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาไซเมทิดีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไซเมทิดีนมีปฏิกิริยาระหว่างยากับยาตัวอื่นอย่างไร? ///// 
การใช้ยาไซเมทิดีนร่วมกับยาบางตัว สามารถมีปฏิกิริยาระหว่างยาที่ทำให้ระดับยาเหล่านั้นในกระแสเลือดของผู้ป่วยเพิ่มมากขึ้น จนทำให้เกิดอาการข้างเคียงต่างๆตามมาได้ ตัวอย่างยาเหล่านั้น เช่น 
- กลุ่มยารักษาอาการชัก เช่น Phenyltoin โดยมีอาการข้างเคียงดังนี้ ตากระตุก ตัวสั่น กล้ามเนื้ออ่อนแรง คลื่นไส้ เป็นลม หายใจติดขัด/หายใจลำบาก เป็นต้น 
- กลุ่มยาชา เช่น Lidocaine โดยมีอาการข้างเคียงดังนี้ อาการตัวสั่น ตากระตุก เวียนศีรษะ คล้ายบ้านหมุน 
- กลุ่มยาต้านการแข็งตัวของเลือด เช่น Warfarin โดยมีอาการตกเลือดในกระเพาะอาหาร และลำไส้ (ภาวะเลือดออกในทางเดินอาหาร) ปัสสาวะและอุจจาระมีเลือดปน (ปัสสาวะเป็นเลือด และ/หรือ อุจจาระเป็นเลือด) คลื่นไส้ วิงเวียน อ่อนเพลีย และปวดศีรษะ 
- กลุ่มยาลดความดันโลหิต เช่น Atenolol Pindolol โดยมีอาการความดันโลหิตต่ำ หัวใจ เต้นช้า ปวดศีรษะ วิงเวียน เป็นต้น 
ดังนั้น หากมีความจำเป็นต้องใช้ยากลุ่มดังกล่าวข้างต้นร่วมกับยาไซเมทิดีน ควรต้องทำการปรับขนาดรับประทานเพื่อความปลอดภัยของคนไข้ 
 ///// ควรเก็บรักษายาไซเมทิดีนอย่างไร? ///// 
สามารถเก็บยาไซเมทิดีนภายใต้อุณหภูมิห้อง เก็บยาในภาชนะที่ปิดมิดชิด พ้นแสงแดดและความชื้น ไม่ควรเก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาไซเมทิดีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไซเมทิดีนในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Cimetidine [2014,June9]
	2. http://mims.com/Thailand/drug/search/cimetidine?page=0 [2014,June9 ]
	3. http://mims.com/THAILAND/Home/GatewaySubscription/?generic=cimetidine [2014,June9]
	4. http://mims.com/Thailand/drug/info/Siamidine/?q=cimetidine&amp;type=brief [2014,June9]
	5. http://www.webmd.com/drugs/mono-9250-CIMETIDINE+100MG+-+ORAL.aspx?drugid=11210&amp;drugname=Cimetidine+Oral&amp;pagenumber=5 [2014,June9]
	6. http://www.nlm.nih.gov/medlineplus/druginfo/meds/a682256.html#storage-conditions [2014,June9]
