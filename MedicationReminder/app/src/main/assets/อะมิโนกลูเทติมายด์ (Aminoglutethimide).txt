อะมิโนกลูเทติมายด์ (Aminoglutethimide)
 ///// บทนำ ///// 
ยาอะมิโนกลูเทติมายด์ (Aminoglutethimide) เป็นสารที่ต่อต้านการสร้างสเตียรอยด์ฮอร์ โมนต่างๆของร่างกาย ชื่อการค้าที่เป็นที่รู้จักกันคือ Cytadren ทางคลินิกใช้ยานี้ในการรักษามะเร็งเต้านม รักษาอาการ Cushing syndrome (โรคที่มีฮอร์โมนจากต่อมหมวกไตผิดปกติ) และในบางกรณีถูกนำไปใช้ในการเพาะกาย 
รูปแบบของยาอะมิโนกลูเทติมายด์ในยาแผนปัจจุบันจะเป็นชนิดยารับประทาน โดยยาจะถูกดูดซึมจากระบบทางเดินอาหารได้ถึง 95% เมื่อตัวยาเข้าสู่กระแสเลือด ตับจะคอยเปลี่ยนโครง สร้างทางเคมีของยา ร่างกายจะใช้เวลาประมาณ 12.5 + 1.6 ชั่วโมงในการกำจัดยาออกจากกระ แสเลือด 50% โดยผ่านไปกับปัสสาวะ 
ด้วยยาอะมิโนกลูเทติมายด์มีความจำเพาะเจาะจงต่อโรค การสั่งจ่ายยาจะต้องเป็นไปตามคำ สั่งแพทย์ในสถานพยาบาลเท่านั้น 
 ///// อะมิโนกลูเทติมายด์มีสรรพคุณ (คุณสมบัติ) อย่างไร? ///// 
อะมิโนกลูเทติมายด์มีสรรพคุณดังนี้ 
- รักษาอาการ Cushing syndrome 
- บำบัดมะเร็งเต้านมและมะเร็งต่อมลูกหมาก 
 ///// อะมิโนกลูเทติมายด์มีกลไกการออกฤทธิ์อย่างไร? ///// 
กลไกการออกฤทธิ์ของยาอะมิโนกลูเทติมายด์คือ ตัวยาจะออกฤทธิ์ยับยั้งการทำงานของเอนไซม์ชื่อ อะโรมาเทส (Aromatase) ซึ่งเป็นเอนไซม์สำคัญในการสร้างเอสโตรเจน (Estrogen) ของร่างกาย นอกจากนี้ยังยับยั้งการเปลี่ยนคอเลสเตอรอลไปเป็นสเตียรอยด์ฮอร์โมนที่มีชื่อว่า Pregnenolone และยังลดการสังเคราะห์สเตียรอยด์ฮอร์โมนอีกหลายตัว จากกลไกดังกล่าวส่งผลให้ยานี้มีฤทธิ์รักษาตามสรรพคุณ 
 ///// อะมิโนกลูเทติมายด์มีรูปแบบการจัดจำหน่ายอย่างไร? ///// 
ยาอะมิโนกลูเทติมายด์มีรูปแบบการจัดจำหน่ายเป็นยาเม็ดชนิดรับประทาน ขนาด 250 มิล ลิกรัม/เม็ด 
 ///// อะมิโนกลูเทติมายด์มีขนาดรับประทานอย่างไร? ///// 
ยาอะมิโนกลูเทติมายด์มีขนาดรับประทานดังนี้เช่น 
- ผู้ใหญ่: รับประทานครั้งละ 250 มิลลิกรัมทุก 6 ชั่วโมงสามารถรับประทานยานี้ก่อนหรือพร้อมอาหารก็ได้ 
- เด็ก: ยังไม่มีข้อมูลการศึกษาที่ชัดเจนถึงการใช้ยานี้ในเด็ก การใช้ยานี้ในเด็กจึงอยู่ในดุล พินิจของแพทย์ผู้รักษา 
*****หมายเหตุ:    ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์ หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอะมิโนกลูเทติมายด์ ผู้ป่วยควรแจ้งแพทย์/พยาบาลและ เภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำ บาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาอะมิโนกลูเทติมายด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาและ/หรือกับอาหารเสริมอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอะมิโนกลูเทติมายด์สามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// อะมิโนกลูเทติมายด์มีผลไม่พึงประสงค์อย่างไร? ///// 
ยาอะมิโนกลูเทติมายด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ได้ดังนี้เช่น วิงเวียน ง่วงนอน ปวดศีรษะ เบื่ออาหาร ปวดกล้ามเนื้อ อ่อนแรง คลื่นไส้ อาเจียน อ่อน เพลีย 
กรณีที่มีอาการแพ้ยาจะพบผื่นคัน แน่นหน้าอก ปาก-ใบหน้าบวม เจ็บหน้าอก หัวใจเต้นเร็ว มีไข้ หนาวสั่น เจ็บคอ ตัวซีด ตาเหลือง หากพบอาการดังกล่าวต้องรีบนำผู้ป่วยส่งแพทย์/ไปโรง พยาบาลทันที 
 ///// มีข้อควรระวังการใช้อะมิโนกลูเทติมายด์อย่างไร? ///// 
มีข้อควรระวังการใช้ยาอะมิโนกลูเทติมายด์ดังนี้เช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับผู้ป่วยโรคอีสุกอีใส ผู้ป่วยโรคงูสวัด 
- ห้ามใช้ยานี้กับสตรีตั้งครรภ์ด้วยสามารถทำให้ทารกในครรภ์วิกลรูป/พิการได้ 
- ถึงแม้ยังไม่มีข้อมูลว่ายานี้ผ่านมากับน้ำนมมารดาได้หรือไม่ หากมีความจำเป็นต้องใช้ยา กับหญิงที่อยู่ในภาวะให้นมบุตร ควรใช้นมผงดัดแปลงเลี้ยงดูทารกทดแทนน้ำนมของมารดาระ หว่างการใช้ยานี้ 
- ระวังการใช้ยานี้กับผู้สูงอายุและเด็ก ด้วยผู้ป่วยกลุ่มนี้อาจเกิดภาวะแพ้ยาหรือเกิดอาการข้างเคียง/ผลข้างเคียงได้มาก 
- ห้ามแบ่งยาให้ผู้อื่นใช้ 
ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาอะมิโนกลูเทติมายด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// อะมิโนกลูเทติมายด์มีปฏิกิริยาระหว่างยากับยาตัวอื่นอย่างไร? ///// 
ยาอะมิโนกลูเทติมายด์มีปฏิกิริยาระหว่างยากับยาตัวอื่นดังนี้เช่น 
- การใช้ยาอะมิโนกลูเทติมายด์ร่วมกับยาแก้ปวดบางตัวเช่น Levomethadyl acetate สามารถทำให้เกิดภาวะหัวใจเต้นผิดปกติ หายใจขัด (Heart block, หัวใจเต้นผิดปกติจากกระแส ไฟฟ้าหัวใจผิดปกติ) เป็นลม วิงเวียน หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาอะมิโนกลูเทติมายด์ร่วมกับยารักษาอาการโรคหืดเช่น Theophylline สามารถทำให้ฤทธิ์ของยารักษาโรคหืดลดลง หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นรายบุคคลไป 
- การใช้ยาอะมิโนกลูเทติมายด์ร่วมกับยาต้านการแข็งตัวของเลือดเช่น Warfarin สามารถทำให้ฤทธิ์ในการต้านการแข็งตัวของเลือดด้อยประสิทธิภาพลงไป โดยอาจพบอาการเจ็บหน้าอก หายใจไม่ออก/หายใจลำบาก ตาพร่า หากจำเป็นต้องใช้ยาทั้งคู่ร่วมกันแพทย์จะปรับขนาดรับประ ทานให้เหมาะสมเป็นกรณีไป 
- การใช้ยาอะมิโนกลูเทติมายด์ร่วมกับยาเม็ดคุมกำเนิดที่มี Estradiol เป็นองค์ประกอบ อาจทำให้เกิดภาวะประจำเดือนมาผิดปกติ มีเลือดซึมคล้ายมีประจำเดือน หรือเกิดภาวะตั้งครรภ์ได้ การใช้ยาร่วมกันผู้ป่วยจำเป็นต้องคุมกำเนิดด้วยวิธีอื่นร่วมด้วยเช่น การใช้ถุงยางอนามัยชาย 
 ///// ควรเก็บรักษาอะมิโนกลูเทติมายด์อย่างไร? ///// 
ควรเก็บยาอะมิโนกลูเทติมายด์ภายในช่วงอุณหภูมิ 25 - 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและ ความชื้น ไม่ควรเก็บยาในห้องน้ำหรือในรถยนต์ ควรต้องเก็บยาให้พ้นมือเด็กและสัตว์เลี้ยง 
 ///// อะมิโนกลูเทติมายด์มีชื่ออื่นอีกไหม? ผลิตจากบริษัทอะไรบ้าง? ///// 
ยาอะมิโนกลูเทติมายด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://www.drugs.com/cdi/aminoglutethimide.html [2015,Jan31]
      2. http://en.wikipedia.org/wiki/Aminoglutethimide [2015,Jan31]
	3. http://www.drugs.com/drug-interactions/aminoglutethimide-index.html?filter=3&amp;generic_only= [2015,Jan31]
	4. http://druginfosys.com/Drug.aspx?drugCode=768&amp;drugName=Aminoglutethimide&amp;type=4 [2015,Jan31]
	5. http://www.drugs.com/cdi/cytadren.html[2015,Jan31]
	6. http://www.drugs.com/dosage/aminoglutethimide.html  [2015,Jan31]
	7. http://www.medindia.net/doctors/drug_information/aminoglutethimide.htm  [2015,Jan31]
	8. http://www.drugs.com/imprints/ciba-24-108.html [2015,Jan31]
