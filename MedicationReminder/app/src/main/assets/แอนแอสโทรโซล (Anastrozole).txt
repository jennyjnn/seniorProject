แอนแอสโทรโซล (Anastrozole)
 ///// บทนำ ///// 
มะเร็งเต้านมเกิดจากเนื้อเยื่อเต้านมมีการเปลี่ยนแปลงไปเป็นเซลล์มะเร็งซึ่งมีหลายชนิด บางชนิดต้องอาศัยฮอร์โมนเพศหญิงหรือเอสโตรเจนในการเจริญเติบโตที่เรียกว่า ชนิด Estrogen Receptor Positive (ER+) โดยชนิดนี้สามารถรักษาได้ด้วยยาต้านฮอร์โมนเอสเตรเจนอาทิ ทา มอกซิเฟน (Tamoxifen) หรือยายับยั้งเอนไซม์อโรมาเทส (Aromatase inhibitors, ยายับยั้งเอน ไซม์สร้างเอสโตรเจนในหญิงวัยหมดประจำเดือน) ซึ่งสามารถใช้ในผู้หญิงในวัยหมดระดู (วัยหมดประจำเดือน) แล้วเท่านั้น 
ยาแอนแอสโทรโซล (Anastrozole) เป็นยาในกลุ่มยับยั้งการทำงานของเอนไซม์อโรมา เทสซึ่งเป็นเอนไซม์ที่ร่างกายใช้ในการสังเคราะห์เอสโตรเจน ยานี้จึงเปรียบเสมือนการลดฮอร์ โมนเอสโตรเจนลง เซลล์มะเร็งเต้านมชนิดที่จำเป็นต้องใช้ฮอร์โมนเอสโตรเจนในการกระตุ้นการเจริญเติบโตจึงถูกยับยั้งและลดอัตราการเกิดเนื้องอกหรือมะเร็งที่เต้านมได้ 
ปัจจุบัน ยาแอนแอสโทรโซลได้รับการจัดเป็นหนึ่งในยาจำเป็น (Essential Medicines)โดยองค์การอนามัยโลก และเป็นยาควบคุมพิเศษตามกฎหมายของไทย กล่าวคือ ยานี้สามารถใช้ได้เมื่อแพทย์เป็นผู้สั่งจ่ายเท่านั้น 
 ///// ยาแอนแอสโทรโซลมีสรรพคุณ (คุณสมบัติ) อย่างไร? ///// 
ยาแอนแอสโทรโซลมีข้อบ่งใช้/สรรพคุณสำหรับ 
ก. เป็นยาเสริมการรักษา (Adjuvant Treatment) ในสตรีวัยหมดระดู (วัยหมดประจำเดือน) ที่เป็นมะเร็งเต้านมที่ใช้ฮอร์โมนเอสโตรเจนในการเติบโต (Estrogen Receptor Positive; ER+) ในโรคมะเร็งระยะเริ่มต้น (Early Brest Cancer) หรือใช้เป็นยาเสริมการรักษาในผู้ป่วยที่เคยได้รับยาทามอกซิเฟน (Tamoxifen) มาแล้วเป็นเวลา 2 - 3 ปีแต่อาการแย่ลง 
ข. เป็นยารักษาสตรีวัยหมดระดูที่เป็นมะเร็งเต้านมชนิด ER+ ในระยะลุกลาม (Advanced Breast Cancer) 
 ///// ยาแอนแอสโทรโซลมีกลไกการออกฤทธิ์อย่างไร? ///// 
ยาแอนแอสโทรโซลออกฤทธิ์โดยการยับยั้งการทำงานของเอนไซม์อโรมาเทส (Aroma tase inhibitors) เอนไซม์ที่ทำหน้าที่เปลี่ยนฮอร์โมนแอนโดรเจน (Androgen) ที่ร่างกายผลิตขึ้นให้ไปเป็นฮอร์โมนเอสโตรเจน (Estrogen) ซึ่งมะเร็งเต้านมชนิดที่ต้องการฮอร์โมนเอสเตรเจนในการกระตุ้นการเจริญเติบโต (Estrogen Receptor Positive; ER+) จะถูกยับยั้งการเจริญ เติบโตเนื่องจากระดับฮอร์โมนเอสโตรเจนต่ำลง 
เหตุที่ยานี้สามารถใช้ได้เฉพาะในสตรีหลังหมดระดูเนื่องจากในช่วงที่สตรียังมีระดู รังไข่จะเป็นอวัยวะหลักในการสร้างฮอร์โมนเอสโตรเจน หากรับประทานยานี้อาจทำให้เกิดวงจรสะ ท้อนกลับเชิงบวก (Positive feedback) ทำให้ร่างกายผลิตฮอร์โมนเอสโตรเจนมากขึ้นเพื่อมาทดแทนฮอร์โมนเอสโตรเจนที่ลดลงไป หากแต่สตรีหลังหมดระดูการสร้างฮอร์โมนเอสโตรเจนเกิดขึ้นตามบริเวณเนื้อเยื่อส่วนปลาย (เช่น เนื้อเยื่อเกี่ยวพันของลำตัวและของเต้านม) และส่วน มากจะออกฤทธิ์เฉพาะที่เท่านั้น ยานี้จึงออกฤทธิ์ที่เนื้อเยื่อร่างกายโดยเฉพาะบริเวณเต้านมให้ลดการสร้างเอสโตรเจนลง 
 ///// ยาแอนแอสโทรโซลมีรูปแบบการจัดจำหน่ายอย่างไร? ///// 
ยาแอนแอสโทรโซลที่มีจำหน่ายในประเทศไทยมีรูปแบบเภสัชภัณฑ์ยาเป็นยาเม็ดเคลือบ ฟิล์มชนิดรับประทาน ขนาดความแรงเม็ดละ 1 มิลลิกรัม 
 ///// ยาแอนแอสโทรโซลมีขนาดรับประทานหรือวิธีใช้ยาอย่างไร? ///// 
ยาแอนแอสโทรโซลมีขนาดใช้ยาสำหรับผู้ใหญ่ทานครั้งละ 1 เม็ดวันละ 1 ครั้งสำหรับผู้ ป่วยที่ใช้ยานี้เป็นยาเสริมในการรักษามะเร็งเต้านมที่ใช้ฮอร์โมนเอสโตรเจนในการเติบโต (Estrogen Receptor Positive; ER+) ให้ทานต่อเนื่องทุกวันเป็นเวลานาน 5 ปี 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
- 	ในเด็ก: เนื่องจากมะเร็งเต้านมเป็นมะเร็งในผู้ใหญ่ ปัจจุบันจึงยังไม่มีข้อมูลการศึกษาการใช้ยานี้ในเด็ก 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแอนแอสโทรโซล ควรแจ้งแพทย์/พยาบาลและเภสัชกรดังนี้ 
- 	ประวัติการแพ้ยา ส่วนประกอบของยา หรือสารเคมี ทุกชนิด 
- โรคประจำตัว ประวัติการใช้ยา ทั้งยาที่แพทย์สั่งจ่ายและยาที่ซื้อทานเอง รวมถึงวิตามิน ผลิตภัณฑ์เสริมอาหาร ผลิตภัณฑ์สมุนไพร ที่กำลังใช้หรือมีความคิดที่จะซื้อใช้ในอนาคต 
- 	ควรแจ้งให้แพทย์ทราบหากกำลังใช้ยาหรือผลิตภัณฑ์ซึ่งมีส่วนผสมของฮอร์โมนเอสโตรเจนเช่น การรักษาด้วยการใช้ฮอร์โมนทดแทน (Hormone Replacement Therapy; HRT) ในหญิงวัยหมดระดู (วัยหมดประจำเดือน) หรือการใช้ฮอร์โมนเพื่อการคุมกำเนิดทั้งรูปแบบชนิดยาเม็ดคุมกำเนิด ชนิดแผ่นแปะ (ยาคุมกำเนิดชนิดแผ่นแปะผิวหนัง) ยาคุมกำเนิดชนิดห่วงสอดช่อง คลอด ยาคุมกำเนิดแบบฝังใต้ผิวหนัง และยาฉีดคุมกำเนิด และการใช้ยาทามอกซิเฟน (Tamoxi fen) เนื่องจากอาจต้องมีการปรับขนาดยาเหล่านี้หรือเฝ้าระวังผลข้างเคียงจากการใช้ยาเหล่านี้อย่างใกล้ชนิดยิ่งขึ้น 
- 	ประวัติโรคไขมันในเลือดสูงหรือคอเลสเตอรอลในเลือดสูง ประวัติโรคกระดูกพรุน โรคตับ โรคไต และโรคหัวใจ 
- 	แจ้งให้แพทย์ทราบ หากคุณยังมีประจำเดือน ตั้งครรภ์ หรือวางแผนที่จะตั้งครรภ์ หรือกำลัง ให้นมบุตร 
 ///// หากลืมรับประทานยาควรทำอย่างไร? ///// 
หากลืมรับประทานยาแอนแอสโทรโซลให้รับประทานโดยทันทีที่นึกขึ้นได้ หากใกล้เวลาการรับประทานยาในมื้อถัดไป ให้ข้ามมื้อยานั้นไปและรับประทานยาตามมื้อยาถัดไปตามปกติ โดยไม่ต้องเพิ่มขนาดยาเป็น 2 เท่า 
 ///// ยาแอนแอสโทรโซลมีผลไม่พึงประสงค์อย่างไร? ///// 
ยาแอนแอสโทรโซลอาจก่อให้เกิดผลไม่พึงประสงค์ (ผลข้างเคียง/อาการไม่พึงประสงค์) บางประการเช่น ปวดหรือมีอาการเกร็งที่บริเวณข้อและกระดูก คลื่นไส้อาเจียน วิงเวียน ปวดศีรษะ ไอ รู้สึกร้อนวูบวาบ เหนื่อยล้า ไม่มีแรง ท้องเสีย ช่องคลอดแห้ง หากอาการเหล่านี้เกิดขึ้นและมีแนวโน้มว่าอาการแย่ลงหรือไม่ทุเลา ให้แจ้งให้แพทย์ทราบ/ไปพบแพทย์/ไปโรงพยาบาลก่อนนัด 
หากรับประทานยาแล้วเกิดอาการแพ้ยาเช่น มีผื่นคัน อาการบวมของริมฝีปาก เปลือกตา/หนังตา ใบหน้า หรือหายใจไม่สะดวก/หายใจลำบาก หรืออาการไม่พึงประสงค์ที่มีความรุนแรง เช่น การมองเห็นภาพเปลี่ยนไปหรือไม่ชัดเจน ปวดบริเวณช่วงอก/เจ็บหน้าอก หรือหัวใจเต้นเร็ว ให้พบแพทย์/ไปโรงพยาบาลโดยทันที/ฉุกเฉิน 
 ///// มีข้อควรระวังการใช้ยาแอนแอสโทรโซลอย่างไร? ///// 
มีข้อควรระวังการใช้ยาแอนแอสโทรโซลดังนี้เช่น 
- 	ไม่ใช้ยานี้กับสตรีที่ยังมีประจำเดือน สตรีตั้งครรภ์ หรือวางแผนที่จำตั้งครรภ์ สตรีให้นมบุตร อนึ่งการใช้ยานี้ควรใช้เฉพาะสตรีวัยหมดระดูแล้ว (วัยหมดประจำเดือน) 
- 	หลีกเลี่ยงการใช้ยานี้ร่วมกับยาทามอกซิเฟน (Tamoxifen) หรือยาที่มีส่วนประกอบของฮอร์โมนเอสโตรเจน 
- ยาแอนแอสโทรโซลอาจส่งผลให้ความหนาแน่นของมวลกระดูกของผู้ใช้ยาลดลง (กระดูก บางหรือกระดูกพรุน) ผู้ใช้ยาที่มีโรคกระดูกพรุนร่วมด้วยหรือมีความเสี่ยงที่จะเกิดโรคกระดูกพรุน อาจมีความจำเป็นต้องใช้ยาอื่นเพื่อป้องกันโรคกระดูกพรุนตามวิจารณญาณของแพทย์ผู้ทำการรักษา 
- 	ห้ามแบ่งยาให้ผู้อื่นใช้ 
-   ห้ามใช้ยาหมดอายุ 
-   ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาแอนแอสโทรโซลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาแอนแอสโทรโซลมีปฏิกิริยาระหว่างยากับยาตัวอื่นอย่างไร? ///// 
ยาแอนแอสโทรโซลมีปฏิกิริยาระหว่างยากับยาตัวอื่นเช่น 
ก. ยาที่มีฮอร์โมนเอสโตรเจนหรืออนุพันธุ์ของฮอร์โมนเอสโตรเจนเป็นส่วนประกอบ: เนื่องจากยาเหล่านี้มีฤทธิ์หักล้างกับยาแอนแอสโทรโซลในทางเภสัชวิทยากล่าวคือ ยาแอนแอส โทรโซลออกฤทธิ์ยับยั้งการสังเคราะห์ฮอร์โมนเอสโตรเจน จึงควรหลีกเลี่ยงการรับประทานหรือใช้ยาที่มีส่วนประกอบของฮอร์โมนเอสโตรเจนร่วมด้วย เพราะจะเพิ่มระดับของฮอร์โมนดังกล่าวในร่างกาย จึงอาจนำไปสู่ความล้มเหลวทางการรักษาของยาแอนแอสโทรโซล
ข. ยาทามอกซิเฟน (Tamoxifen): เนื่องจากยาทามอกซิเฟนสามารถลดปริมาณยาแอนแอส โทรโซลในกระแสเลือด ซึ่งอาจนำไปสู่ความล้มเหลวทางการรักษาของยาแอนแอสโทรโซลจึงควรหลีกเลี่ยงการใช้ยาสองชนิดนี้ร่วมกัน
ค. ยาวาฟาริน (Warfarin): เนื่องจากยาแอนแอสโทรโซลอาจส่งผลกระทบต่อระดับยาวาฟา รินในกระแสเลือดทั้งอาจเพิ่มหรืออาจลดระดับยาวาฟารินในเลือดได้ จึงอาจส่งผลต่อประสิทธิ ภาพการต้านการแข็งตัวของเลือดของยาวาฟาริน ผู้ป่วยอาจได้รับการตรวจวัดค่าไอเอ็นอาร์ (INR; International Normal Ratio) ซึ่งเป็นค่าที่ใช้ประเมินประสิทธิภาพการต้านการแข็งตัวเลือดของยาวาฟาริน โดยแพทย์อาจจำเป็นต้องปรับขนาดยาวาฟารินตามความเหมาะสม
ง. ยาอริพริพาโซล (Aripripazole) สำหรับรักษาโรคจิตเภท, ยาโดฟีทิไลด์ (Dofeti lide) ยารักษาโรคหัวใจเต้นผิดจังหวะ, ยาโลมิทาไพด์ (Lomitapide) ยารักษาโรคไข มันในเลือดสูงหรือคอเลสเตอรอลสูง, ยาเมธาโดน (Methadone) ยาบรรเทาอาการปวด/ยาแก้ปวด: เมื่อใช้ยาเหล่านี้ร่วมกับยาแอนแอสโทรโซลอาจทำให้ระดับยาเหล่านี้ในเลือดสูงขึ้น ควรเฝ้าระวังผลข้างเคียงหรือพิษของยาเหล่านี้หากใช้ร่วมกับยาแอนแอสโทรโซล
จ. ยาในกลุ่มคาร์ดิแอกไกลโคไซด์ (Cardiac glycosides) เช่น ยาดิจอกซิน (Digo xin): การใช้ยาในกลุ่มนี้ร่วมกับยาแอนแอสโทรโซลอาจทำให้ระดับยาในกลุ่มคาร์ดิแอกไกลโคไซด์ในเลือดลดลง ผู้ป่วยที่ใช้ยากลุ่มนี้ร่วมกับยาแอนแอสโทรโซล แพทย์อาจต้องตรวจวัดระดับยาของกลุ่มคาร์ดิแอกไกลโคไซด์ในกระแสเลือด เพื่อให้แน่ใจว่ามีระดับยาของกลุ่มคาร์ดิแอกไกลโคไซด์ในกระแสเลือดที่เหมาะสมและมีประสิทธิภาพในการรักษา 
 ///// ควรเก็บรักษายาแอนแอสโทรโซลอย่างไร? ///// 
ควรเก็บรักษายาแอนแอสโทรโซลดังนี้ 
- 	 เก็บยานี้ในภาชนะบรรจุดั้งเดิมของบริษัทผู้ผลิต 
- 	ไม่ควรนำยานี้ออกจากแผงยาก่อนการรับประทาน 
- 	เก็บยานี้ในอุณหภูมิห้อง เลือกบริเวณที่แห้ง หลีกเลี่ยงบริเวณที่สัมผัสแสงแดดโดยตรง 
- 	เก็บยานี้ให้พ้นมือเด็กและสัตว์เลี้ยง 
 ///// ยาแอนแอสโทรโซลมีชื่ออื่นอีกไหม? ผลิตจากบริษัทอะไรบ้าง? ///// 
ยาแอนแอสโทรโซลที่มีการจัดจำหน่ายในประเทศไทยมีดังต่อไปนี้ 
 ///// บรรณานุกรม ///// 
1.	American Pharmacists Association. Anastrozole, Drug Information Handbook with International Trade Names. 23;2014:140-142. http://wwwapp1.fda.moph.go.th/consumer/conframe.asp  [2015,June20]
4.	Arimidex Summary of Product Characteristics. AstraZeneca UK limited Sep 18, 2014.http://www.cancerresearchuk.org/about-cancer/cancers-in-general/treatment/cancer-drugs/anastrozole[2015,June20]
6.	19th WHO Model List of Essential Medicines (April 2015)http://www.who.int/medicines/publications/essentialmedicines/EML2015_8-May-15.pdf " rel="external nofollow [2015,June20]
2.	Australian Medicins Handbook (AMH). Immunomodulators and Antineoplactics: Aromatase inbitors. 2014: 606-607.
3.	เว็บไซต์คณะกรรมการอาหารและยา
5.Anastrozole (Arimidex). Cancer Research UK.
