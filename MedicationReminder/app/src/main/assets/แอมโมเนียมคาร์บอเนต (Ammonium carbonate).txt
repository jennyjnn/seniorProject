แอมโมเนียมคาร์บอเนต (Ammonium carbonate)
 ///// บทนำ ///// 
แอมโมเนียมคาร์บอเนต (Ammonium carbonate) เป็นสารที่มีลักษณะเป็นผลึกเกลือมีสีขาว ละลายน้ำได้ แต่จะสลายตัวเมื่อสัมผัสกับน้ำร้อน ในอุตสาหกรรมอาหารใช้แอมโมเนียมคาร์บอเนตเป็นตัวช่วยทำให้ขนมปังหรือคุกกี้มีเนื้อฟูมากขึ้น ในสายงานเภสัชกรรมมีการนำเอาโซเดียมคาร์บอเนตมาใช้เป็นยาบรรเทาอาการหลอดลมอักเสบ หรือไม่ก็ใช้เป็นยากระตุ้นการอาเจียน เรียกยาที่มีส่วนประ กอบหลักเป็นแอมโมเนียมคาร์โบเนตนี้ว่า “Mist Ammonium carbonate หรือ Mist Ammon carb หรือ Ammon carb” 
อนึ่ง ยังมีการนำสารแอมโมเนียมคาร์โบเนตนี้ไปเป็นส่วนผสมในบุหรี่ประเภทไร้ควันอีกด้วย 
ทางเภสัชกรรมเราอาจจะไม่ค่อยพบเห็นการใช้แอมโมเนียมคาร์บอเนตชนิดที่เป็นยาเดี่ยวๆ แต่จะพบในรูปแบบของยาน้ำชนิดรับประทานซึ่งผสมร่วมกับยาอื่น คณะกรรมการอาหารและยาของไทยได้ระบุให้ตัวยาแอมโมเนียมคาร์บอเนตที่ผสมร่วมกับ Glycyrrhiza อยู่ในหมวดยาละลายเสมหะ แต่มิได้จัดให้อยู่ในบัญชียาหลักแห่งชาติ เนื่องจากยังไม่สามารถระบุถึงประสิทธิผลทางคลินิกที่ชัดเจนได้ 
ยาแก้ไอที่มีส่วนประกอบของแอมโมเนียมคาร์บอเนตที่ประชาชนพอจะเข้าถึงได้ จะเป็นยาน้ำชนิดรับประทานขององค์การเภสัชกรรม มีจำหน่ายตามร้านขายยา สามารถซื้อหามาเป็นยาประจำบ้านได้ 
 ///// แอมโมเนียมคาร์บอเนตมีสรรพคุณ (คุณสมบัติ) อย่างไร? ///// 
ยาแอมโมเนียมคาร์บอเนตมีสรรพคุณ/ข้อบ่งใช้ช่วยบรรเทาอาการไอ ขับเสมหะ 
 ///// แอมโมเนียมคาร์บอเนตมีกลไกการออกฤทธิ์อย่างไร? ///// 
กลไกการออกฤทธิ์ของยาแอมโมเนียมคาร์บอเนตคือ ตัวยาจะกระตุ้นผนังเนื้อเยื่อของหลอด ลมให้หลั่งเมือกออกมา ส่งผลออกฤทธิ์ในการขับเสมหะ และทำให้เกิดฤทธิ์บรรเทาอาการไอตามสรรพคุณ 
 ///// แอมโมเนียมคาร์บอเนตมีรูปแบบการจัดจำหน่ายอย่างไร? ///// 
ยาแอมโมเนียมคาร์บอเนตในประเทศไทยมีรูปแบบการจัดจำหน่ายเป็นยาน้ำชนิดรับประทานที่ผสมร่วมกับยาอื่นได้แก่ 
- Ammonium carbonate 0.02 กรัม + Glycyrrhiza fluid extract 0.25 มิลลิลิตร/5 มิลลิลิตร 
- Ammonium carbonate 0.1 กรัม + Camphorated opium tincture 0.6 มิลลิลิตร + Squill tincture (สมุนไพรชนิดหนึ่งสรรพคุณแก้ไอ) 0.17 มิลลิลิตร + Senega tincture (สมุนไพรอีกชนิดที่มีสรรพคุณแก้ไอ) 0.6 มิลลิลิตร/5 มิลลิลิตร 
 ///// แอมโมเนียมคาร์บอเนตมีขนาดรับประทานอย่างไร? ///// 
ยาแอมโมเนียมคาร์บอเนตมีขนาดรับประทานขึ้นอยู่กับสูตรตำรับยา โดยจะมีส่วนประกอบของแอมโมเนียมคาร์บอเนตและยาอื่นที่แตกต่างกันไป ผู้บริโภคสามารถขอคำแนะนำขนาดรับประทานได้จากแพทย์ผู้รักษาหรือเภสัชกรตามร้านขายยาใกล้บ้าน 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแอมโมเนียมคาร์บอเนต ผู้ป่วยควรแจ้งแพทย์/พยาบาล และเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาแอมโมเนียมคาร์บอเนตอาจส่ง ผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทาน/ใช้ยาควรทำอย่างไร? ///// 
เพื่อประสิทธิผลของการรักษา ควรรับประทานยาทุกชนิดตรงเวลา รวมถึงยาแอมโมเนียมคาร์บอเนต 
หากลืมรับประทานยาแอมโมเนียมคาร์บอเนตสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มขนาดรับประทานเป็น 2 เท่า 
 ///// แอมโมเนียมคาร์บอเนตมีผลไม่พึงประสงค์อย่างไร? ///// 
ยาแอมโมเนียมคาร์บอเนตสามารถก่อให้เกิดผลไม่พึงประสงค์ (ผลข้างเคียง) ดังนี้ อาจทำให้เกิดภาวะตับโตซึ่งมักมีสาเหตุจากการรับประทานยานี้เกินเป็นปริมาณมากและ/หรือใช้ยานี้ติดต่อกันเป็นเวลานานและ/หรือหรือใช้ยานี้กับผู้ที่มีโรคตับอยู่แล้ว 
 ///// มีข้อควรระวังการใช้แอมโมเนียมคาร์บอเนตอย่างไร? ///// 
มีข้อควรระวังการใช้ยาแอมโมเนียมคาร์บอเนตเช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับผู้ที่มีภาวะโรคตับขั้นรุนแรง 
- หากพบอาการแพ้ยาหลังรับประทานแอมโมเนียมคาร์บอเนตให้หยุดการใช้ยา แล้วรีบนำตัวผู้ป่วยส่งโรงพยาบาลทันที/ฉุกเฉิน 
- สูตรตำรับยานี้ที่มีจำหน่าย มักจะเป็นยารับประทานเพื่อบรรเทาอาการไอ/ยาแก้ไอและช่วยขับเสมหะ/ยาขับเสมหะ เมื่อมีอาการดีขึ้นสามารถหยุดการใช้ยาได้ก่อนกำหนด ผู้ป่วยสามารถสอบถามรายละเอียดดังกล่าวได้จากแพทย์ผู้รักษาหรือเภสัชกรผู้ที่ทำการจ่ายยานี้ 
- ไม่ควรปรับขนาดรับประทานยานี้ด้วยตนเอง 
- หากรับประทานยานี้แล้ว 3 - 5 วันอาการไอไม่ทุเลา ให้หยุดการใช้ยานี้แล้วกลับมาพบแพทย์ /มาโรงพยาบาลเพื่อแพทย์พิจารณาปรับแนวทางการรักษา 
- ไม่ควรใช้ยาแอมโมเนียมคาร์บอเนตบรรเทาอาการไอหากรับประทานยาแก้ไอตัวอื่นอยู่แล้ว 
- หลีกเลี่ยงการรับประทานยานี้โดยไม่มีการตวงยาเช่น กระดกขวดดื่ม ด้วยจะเกิดความเสี่ยงต่อการได้รับยาผิดขนาด 
- การใช้ยาในสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ จะต้องใช้ความระมัดระวังอย่างสูงด้วยยาหลายตัวห้ามใช้กับผู้ป่วยกลุ่มดังกล่าว แพทย์	เท่านั้นที่จะเป็นผู้คัดเลือกตัวยาได้อย่างเหมาะสมให้กับผู้ป่วย 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง:
 ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแอมโมเนียมคาร์บอเนตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// แอมโมเนียมคาร์บอเนตมีปฏิกิริยาระหว่างยากับยาตัวอื่นอย่างไร? ///// 
ปัจจุบันยังไม่พบข้อมูลปฏิกิริยาระหว่างยาของยาแอมโมเนียมคาร์บอเนตกับยารับประทานชนิดใดๆ แต่หากผู้ป่วยรับประทานยานี้ร่วมกับยาอื่นแล้วมีอาการผิดปกติเช่น หายใจไม่ออก/หายใจลำบาก มีผื่นขึ้นตามตัว คลื่นไส้ อาเจียน ฯลฯ ให้รีบหยุดการใช้ยาทั้งหมด แล้วรีบมาพบแพทย์/มาโรงพยาบาลโดยเร็วทันที/ฉุกเฉิน 
 ///// ควรเก็บรักษาแอมโมเนียมคาร์บอเนตอย่างไร? ///// 
ควรเก็บยาแอมโมเนียมคาร์บอเนตภายใต้อุณหภูมิ 30 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// แอมโมเนียมคาร์บอเนตมีชื่ออื่นอีกไหม? ผลิตจากบริษัทอะไรบ้าง? ///// 
ยาแอมโมเนียมคาร์บอเนตที่จำหน่ายในประเทศไทย มียาชื่อการค้าอื่นและบริษัทผู้ผลิต ได้แก่ 
 ///// บรรณานุกรม ///// 
1.http://www.mims.com/Thailand/drug/search/?q=ammonium%20carbonate[2015,Sept26] 
	2.http://drug.fda.moph.go.th/zone_drug/dru003.asp  [2015,Sept26]
	3.	https://en.wikipedia.org/wiki/Ammonium_carbonate [2015,Sept26]
	4.http://www.medicines.org.uk/emc/PIL.21302.latest.pdf[2015,Sept26] 
	5.http://druginfosys.com/Drug.aspx?drugCode=1265&amp;drugName=&amp;type=6[2015,Sept26]
	6.https://www.medicines.org.uk/emc/medicine/11171[2015,Sept26]
