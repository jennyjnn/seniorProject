ยาเซอร์ราทิโอเปปทิเดส (Serratiopeptidase)
 ///// บทนำ ///// 
ยาเซอร์ราทิโอเปปทิเดส (Serratiopeptidase) เป็นเอ็นไซน์ชนิดหนึ่งที่ใช้ย่อยโปรตีน ผลิตจากแบคทีเรียกลุ่ม Enterobacterium Serratia sp. ทางวงการแพทย์นำเซอร์ราทิโอเปป ทิเดสมาใช้เป็นยารักษาอาการอักเสบและอาการปวด และมักจะใช้ควบคู่ร่วมกับยาปฏิชีวนะ 
 ///// ยาเซอร์ราทิโอเปปทิเดสมีสรรพคุณ (คุณสมบัติ) อย่างไร? ///// 
ยาเซอร์ราทิโอเปปทิเดส	มีสรรพคุณดังนี้ 
- รักษาอาการอักเสบ เช่น ภาวะช้ำเลือดบริเวณผิวหนังเมื่อได้รับบาดเจ็บ, ภาวะเลือด ออกบริเวณเนื้อเยื่อหลังผ่าตัด เป็นต้น 
- 
            ช่วยย่อยเสมหะที่ตกค้างในบริเวณหลอดลม 
- 
            เป็นยาที่ใช้ช่วยร่วมในการรักษาโรคหืด 
- 
            ช่วยเสริมการทำงานของยาปฏิชีวนะให้มีประสิทธิภาพมากขึ้น 
 ///// ยาเซอร์ราทิโอเปปทิเดสมีกลไกการออกฤทธิ์อย่างไร? ///// 
ยาเซอร์ราทิโอเปปทิเดส มีคุณสมบัติ/กลไกการออกฤทธิ์ในการย่อยโปรตีน ยานี้จึงสามารถทำลายโครงสร้างของเลือดที่เกิดขึ้น ขณะมีบาดแผลและตกค้างอยู่ในเนื้อเยื่อเหล่านี้ ยานี้จึงช่วยให้แผลหายอักเสบเร็วขึ้น เพราะเลือดค้างเหล่านี้จะเป็นตัวกีดกันและทำให้ยาปฏิ ชีวนะออกฤทธิ์ได้ไม่ดีเท่าที่ควร ซึ่งเป็นสาเหตุให้อาการอักเสบจากการบาดเจ็บหรือจากบาด แผลหายช้า 
 ///// ยาเซอร์ราทิโอเปปทิเดสมีรูปแบบการจัดจำหน่ายอย่างไร? ///// 
ยาเซอร์ราทิโอเปปทิเดส ที่มีจำหน่ายในประเทศไทย มีรูปแบบการจัดจำหน่าย เป็นยารับประทานที่เป็นยาเม็ดชนิดเคลือบน้ำตาลขนาด 5 มิลลิกรัม 
 ///// ยาเซอร์ราทิโอเปปทิเดสมีขนาดรับประทานอย่างไร? ///// 
ยาเซอร์ราทิโอเปปทิเดส มีขนาดรับประทาน ดังนี้ 
ผู้ใหญ่ สามารถรับประทานได้สูงสุดถึง 6 เม็ดต่อวัน โดยแบ่งรับประทาน ครั้งละ 1-2 เม็ด ยานี้เหมาะกับการรับประทานหลังอาหารโดยไม่ต้องเคี้ยว 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้ง ยาเซอร์ราทิโอเปปทิเดส ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติการแพ้ยาทุกชนิด เช่น กินยาแล้ว คลื่นไส้มาก หรือขึ้นผื่น หรือ แน่น หายใจติด ขัด 
- 
 มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรค เหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
หากเป็นสุภาพสตรี ควรแจ้งว่าอยู่ในภาวะการตั้งครรภ์หรือไม่ หรือ กำลังให้นมบุตรหรือ ไม่ เพราะมียาหลายตัวสามารถผ่านรก หรือผ่านเข้าสู่น้ำนม และเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเซอร์ราทิโอเปปทิเดส สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยานอร์ฟล็อกซาซิน มีผลไม่พึงประสงค์อย่างไร? ///// 
ยาเซอร์ราทิโอเปปทิเดสมีผลไม่พึงประสงค์ ดังนี้ 
- สามารถพบภาวะผื่นคันตามผิวหนัง 
- 
รู้สึกไม่สบายในระบบทางเดินอาหาร 
- 
ในผู้ป่วยบางรายอาจมีภาวะท้องเสีย 
 ///// มีข้อควรระวังการใช้ยาเซอร์ราทิโอเปปทิเดสอย่างไร? ///// 
ยาเซอร์ราทิโอเปปทิเดส มีข้อควรระวังในการใช้ดังนี้ 
- ระวังการใช้ยาในผู้ที่มีภาวะ ตับ ไต ผิดปกติ 
- 
ห้ามใช้กับผู้ป่วยที่มีภาวะเกล็ดเลือดทำงานผิดปกติ 
- 
ห้ามใช้กับหญิงตั้งครรภ์ และหญิงที่อยู่ในภาวะให้นมบุตร 
- 
ปฏิบัติตาม ข้อปฏิบัติพื้นฐานในการใช้ยาทุกชนิด รวมทั้ง เมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ยาเซอร์ราทิโอเปปทิเดสมีปฏิกิริยาระหว่างยากับยาตัวอื่นอย่างไร? ///// 
ยาเซอร์ราทิโอเปปทิเดส จะเสริมฤทธิ์กับยาที่มีฤทธิ์ต้านการจับตัวของเกล็ดเลือด (Anticoagulants) จึงควรให้แพทย์ผู้สั่งยาเหล่านี้ เป็นผู้ปรับขนาดการรับประทาน 
 ///// ควรเก็บรักษายาเซอร์ราทิโอเปปทิเดสอย่างไร? ///// 
ให้เก็บยาเซอร์ราทิโอเปปทิเดสในอุณหภูมิห้อง พ้นจากความชื้น พ้นจากแสงแดด และเก็บยาให้พ้นมือเด็ก 
 ///// ยาเซอร์ราทิโอเปปทิเดสมีชื่ออื่นอีกไหม? ผลิตจากบริษัทอะไรบ้าง? ///// 
ยาเซอร์ราทิโอเปปทิเดส ที่มีจำหน่ายในประเทศไทย มีชื่ออื่นและผลิตจากบริษัทต่างๆ ดังตัวอย่างต่อไปนี้ 
 ///// บรรณานุกรม ///// 
http://en.wikipedia.org/wiki/Serratiopeptidase [2013,Aug30]. 
http://www.mims.com/Thailand/drug/info/Danzen/?q=serratiopeptidase [2013,Aug30]. 
http://www.mims.com/Thailand/drug/info/Denzo/?q=denso&amp;type=brief [2013,Aug30]
