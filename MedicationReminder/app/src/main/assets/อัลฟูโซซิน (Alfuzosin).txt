อัลฟูโซซิน (Alfuzosin)
 ///// บทนำ ///// 
ยาอัลฟูโซซิน (Alfuzosin) เป็นยาประเภทแอลฟา-1 บล็อกเกอร์ (Alpha blockers) ในทางคลินิกนำมาใช้เป็นยารักษาอาการต่อมลูกหมากโต (Benign prostatic hyperplasia, BPH) อาการต่อมลูกหมากโตมักพบในกลุ่มผู้ชายที่เริ่มมีอายุ 50 ปีขึ้นไป ส่งผลให้เกิดการกดทับท่อทางเดินปัสสาวะทำให้ปัสสาวะลำบาก/ปัสสาวะขัด ตัวยาอัลฟูโซซินจะออกฤทธิ์ในบริเวณท่อทางเดินปัสสาวะส่วนล่างเป็นเหตุให้กล้ามเนื้อเรียบของต่อมลูกหมากและของกระเพาะปัสสาวะเกิดการคลายตัว ทำให้ปัสสาวะไหลได้สะดวกมากขึ้น 
ด้านการกระจายตัวของยาอัลฟูโซซินในร่างกายพบว่า หลังจากรับประทาน ตัวยาจะถูกดูดซึมประมาณ 64% จากระบบทางเดินอาหาร เมื่อยาเข้าสู่กระแสเลือด จะเข้าจับกับพลาสมาโปรตีนประ มาณ 90% ก่อนที่จะถูกลำเลียงไปเผาผลาญและเปลี่ยนแปลงโครงสร้างทางเคมีโดยตับ ร่างกายต้องใช้เวลาประมาณ 3 - 5 ชั่วโมงเพื่อกำจัดยานี้จำนวนครึ่งหนึ่งออกจากกระแสเลือดโดยผ่านทิ้งไปกับอุจจาระและปัสสาวะ 
ยาอัลฟูโซซินไม่ได้ถูกออกแบบมาเพื่อรักษาภาวะความดันโลหิตสูงเหมือนยาตัวอื่นๆในกลุ่ม Alpha blockers และไม่มีข้อบ่งใช้กับเด็ก การเลือกใช้ยานี้ต้องให้แพทย์เท่านั้นเป็นผู้คัดกรองและสั่งจ่ายยาได้อย่างเหมาะสม ผู้ป่วยจะต้องให้ข้อมูลสุขภาพของตนเองกับแพทย์เพื่อใช้ประกอบกับขั้น ตอนของการรักษาอาทิเช่น 
- แพ้ยานี้หรือไม่ 
- ป่วยด้วยโรคความดันโลหิตต่ำ โรคตับ โรคไต หรือเป็นโรคมะเร็งต่อมลูกหมากอยู่หรือไม่ 
- มีการรับประทานยาลดความดันโลหิตสูงหรือไม่ 
- เพิ่งได้รับการผ่าตัดต้อกระจกมาหรือไม่ 
- รับประทานยาอะไรอยู่ก่อนแล้ว 
เมื่อมีการสั่งจ่ายยานี้ แพทย์มักจะกำกับวิธีรับประทานที่ถูกต้องเช่น รับประทานพร้อมน้ำดื่มที่สะอาด ห้ามเคี้ยวยาก่อนกลืน อย่าลืมรับประทานยา รวมถึงผลข้างเคียงต่างๆที่ผู้ป่วยอาจได้รับ หรือกรณีมีอาการแพ้ยาเช่น อวัยวะตามร่างกายบวม อึดอัดหายใจไม่ออก/หายใจลำบาก ต้องหยุดใช้ยานี้ แล้วรีบกลับมาพบแพทย์/มาโรงพยาบาลทันที 
คณะกรรมการอาหารและยาของไทยได้ระบุให้ยาอัลฟูโซซินเป็นประเภทยาอันตราย ดังนั้นเพื่อความปลอดภัยของตัวผู้ป่วยเอง จึงควรใช้ยานี้ตามคำสั่งแพทย์อย่างเคร่งครัด และห้ามปรับขนาดการรับประทานด้วยตนเองโดยเด็ดขาด 
 ///// อัลฟูโซซินมีสรรพคุณ (คุณสมบัติ) อย่างไร? ///// 
ยาอัลฟูโซซินมีสรรพคุณ/ข้อบ่งใช้เพื่อรักษาอาการต่อมลูกหมากโต 
 ///// อัลฟูโซซินมีกลไกการออกฤทธิ์อย่างไร? ///// 
กลไกการออกฤทธิ์ของยาอัลฟูโซซินคือ ตัวยาจะเข้าจับกับตัวรับของต่อมลูกหมากที่มีชื่อว่า Postsynaptic alpha 1 adrenoreceptor ทำให้กล้ามเนื้อของต่อมลูกหมากคลายตัว ลดการกดทับท่อทางเดินปัสสาวะทำให้การถ่ายปัสสาวะทำได้สะดวกขึ้น และก่อให้เกิดฤทธิ์รักษาตามสรรพคุณ 
 ///// อัลฟูโซซินมีรูปแบบการจัดจำหน่ายอย่างไร? ///// 
ยาอัลฟูโซซินมีรูปแบบการจัดจำหน่ายเป็นยาเม็ดชนิดรับประทานขนาด 10 มิลลิกรัม/เม็ด 
 ///// อัลฟูโซซินมีขนาดรับประทานอย่างไร? ///// 
ยาอัลฟูโซซินมีขนาดรับประทานเช่น 
- ผู้ใหญ่ชาย:	รับประทาน 10 มิลลิกรัมวันละครั้งหลังอาหารเย็น ห้ามรับประทานยานี้พร้อมสุรา 
*อนึ่ง ต่อมลูกหมากโตเป็นโรคเฉพาะชายสูงอายุ จึงไม่มีข้อมูลการใช้ยานี้ในเด็กและในสตรี 
*****หมายเหตุ: 
ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอัลฟูโซซิน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอัลฟูโซซินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอัลฟูโซซินสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// อัลฟูโซซินมีผลไม่พึงประสงค์อย่างไร? ///// 
ยาอัลฟูโซซินอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น 
- อาการข้างเคียงที่พบได้บ่อย: เช่น วิงเวียน ง่วงนอน อ่อนเพลีย ปวดศีรษะ ปวดท้อง คัดจมูก 
- อาการข้างเคียงที่รุนแรง: เช่น มีผื่นคัน หายใจไม่ออก/หายใจลำบาก ปาก-ใบหน้าบวม ปวดหลัง เจ็บหน้าอก ปัสสาวะมีสีเข้ม เป็นลม หัวใจเต้นเร็วผิดจังหวะ มีไข้ หนาวสั่น เจ็บคอ ปวดข้อ                 มีภาวะดีซ่าน กรณีที่พบอาการข้างเคียงที่รบกวนการดำรงชีวิตประจำวันหรือที่มีอาการรุนแรงควรต้องรีบไปพบแพทย์/ไปโรงพยาบาลหรือไปโรงพยาบาลทันทีขึ้นกับความรุนแรงของอาการ ไม่ต้องรอจนถึงวันนัด เพื่อแพทย์พิจารณาปรับแนวทางการรักษา 
- อาการที่ได้รับยานี้เกินขนาด: อาจพบอาการความดันโลหิตต่ำโดยเฉพาะเมื่อมีการเปลี่ยนท่าทางเช่น เมื่อลุกขึ้นยืนจนอาจเป็นลม หากพบอาการนี้ต้องรีบนำผู้ป่วยส่งโรงพยาบาลทันที/ฉุกเฉิน 
 ///// มีข้อควรระวังการใช้อัลฟูโซซินอย่างไร? ///// 
มีข้อควรระวังการใช้ยาอัลฟูโซซินเช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร และเด็ก 
- ห้ามใช้ยานี้กับผู้ป่วยโรคความดันโลหิตต่ำ โรคตับ โรคไตระยะรุนแรง 
- ห้ามใช้ยานี้ร่วมกับยากลุ่มแอลฟา บล็อกเกอร์ (Alpha blocker) ชนิดอื่นเช่น Doxazosin 
- ระหว่างการใช้ยานี้ระวังการเกิดภาวะความดันโลหิตต่ำ 
- ต้องมาพบแพทย์ตามนัดเพื่อติดตามและปรับแนวทางการรักษาที่เหมาะสมกับผู้ป่วย 
- ยานี้อาจก่อให้เกิดอาการเวียนศีรษะ ง่วงนอน หากพบอาการเหล่านี้ให้หลีกเลี่ยงการขับขี่ยวดยานพาหนะ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาอัลฟูโซซินด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่ม เติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// อัลฟูโซซินมีปฏิกิริยาระหว่างยากับยาตัวอื่นอย่างไร? ///// 
ยาอัลฟูโซซินมีปฏิกิริยาระหว่างยากับยาตัวอื่นเช่น 
- ห้ามใช้ยาอัลฟูโซซินร่วมกับยา Ritonavir, Clarithromycin ด้วยอาจทำให้ปริมาณของยาอัล ฟูโซซินในกระแสเลือดเพิ่มมากขึ้นจนเป็นเหตุให้ความดันโลหิตต่ำและหัวใจเต้นเร็วผิดปกติ 
- การใช้ยาอัลฟูโซซินร่วมกับยา Quinidine อาจเกิดความเสี่ยงของหัวใจเต้นผิดจังหวะหรือมีภาวะหัวใจทำงานผิดปกติเกิดขึ้นมา หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาอัลฟูโซซินร่วมกับยา Bupropion อาจส่งผลให้มีภาวะความดันโลหิตต่ำ ปวดศีรษะ วิงเวียน เป็นลม การเต้นของหัวใจผิดปกติ หากพบอาการเหล่านี้ควรรีบพบแพทย์/ไปโรงพยาบาล เพื่อแพทย์พิจารณาปรับแนวทางการรักษาให้เหมาะสมเป็นกรณีไป 
- ห้ามใช้ยาอัลฟูโซซินร่วมกับยากลุ่ม Alpha 1 receptor blockers ด้วยจะก่อให้เกิดภาวะความดันโลหิตลดลงจนก่อให้เกิดภาวะความดันโลหิตต่ำและส่งผลเสียต่อผู้ป่วย 
 ///// ควรเก็บรักษาอัลฟูโซซินอย่างไร? ///// 
ควรเก็บยาอัลฟูโซซินภายใต้อุณหภูมิ 30 องศาเซลเซียส (Celsius) ไม่เก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในรถยนต์หรือในห้องน้ำ 
 ///// อัลฟูโซซินมีชื่ออื่นอีกไหม? ผลิตจากบริษัทอะไรบ้าง? ///// 
ยาอัลฟูโซซินที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://www.drugs.com/cdi/alfuzosin.html [2015,July25] 
https://en.wikipedia.org/wiki/Benign_prostatic_hyperplasia [2015,July25] 
http://products.sanofi.us/uroxatral/uroxatral.html#section-3 [2015,July25] 
http://mims.com/THAILAND/Home/GatewaySubscription/?generic=alfuzosin [2015,July25] 
http://mims.com/thailand/drug/info/Xatral%20XL/?type=full#Contraindications [2015,July25] 
http://www.drugs.com/drug-interactions/alfuzosin-index.html?filter=3&amp;generic_only= [2015,July25] 
http://www.mims.com/Thailand/drug/info/Xatral%20XL/?type=BRIEF  [2015,July25]
