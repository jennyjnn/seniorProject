สปินโนแซด (Spinosad)
 ///// บทนำ ///// 
ยาสปินโนแซด(Spinosad) เป็นสารประกอบที่มีฤทธิ์ฆ่าแมลง สารชนิดนี้ถูกสังเคราะห์โดยแบคทีเรีย ที่มีชื่อว่า Saccharopolyspora spinosa    ทางคลินิกนำยา/สารนี้มาใช้เป็นยาฆ่าเหาบนศีรษะ โดยมีรูปแบบผลิตภัณฑ์เป็นสารแขวนตะกอนที่ใช้เป็นยาใช้ภายนอก ที่มีลักษณะข้นเหลว  ผลิตภัณฑ์ยาชนิดนี้ มีกลไกการออกฤทธิ์ทำลายระบบประสาทของสัตว์ประเภทแมลง จึงใช้ฆ่าเหาได้เป็นอย่างดี 
การจะใช้ยาสปินโนแซดกับผู้บริโภคบางกลุ่มอาจต้องเพิ่มความระมัดระวังเป็น                  พิเศษ  ทั้งนี้ด้วยผู้บริโภค/ผู้ป่วยแต่ละกลุ่มมีความต้านทานพิษ(ผลข้างเคียงรุนแรง)ของสารประกอบ/ยานี้ได้แตกต่างกัน เช่น 
- เด็กที่มีอายุต่ำกว่า 4 ปี ควรหลีกเลี่ยงและห้ามสัมผัสกับสารประกอบสปินโนแซด        ด้วยมีผิวหนังบอบบางและสุ่มเสี่ยงต่อการแพ้ยา/แพ้สารนี้ได้ง่าย 
- สตรีในภาวะตั้งครรภ์ เป็นอีกหนึ่งกลุ่มเสี่ยงที่ควรเลี่ยงการสัมผัสกับสารประกอบ                               ชนิดนี้ ถึงแม้มีการศึกษาวิจัยกับสัตว์ทดลองที่ตั้งครรภ์ที่ได้รับยา/สารสปินโนแซดแล้วพบว่า ไม่ก่อให้เกิดวิกลรูป/ความพิการหรือทำให้การเจริญเติบโตของตัวอ่อนในครรภ์ผิดรูปร่างก็ตาม 	แต่นักวิทยาศาสตร์ก็ยังไม่กล้าที่จะรับประกันความปลอดภัยที่จะนำสารประกอบนี้มาใช้กับสตรีมีครรภ์/ตั้งครรภ์ 
- สตรีที่อยู่ในภาวะให้นมบุตร จัดเป็นกลุ่มที่ห้ามใช้ผลิตภัณฑ์ยาสปินโนแซด ด้วยมีผลการศึกษษวิจัยพบว่า สูตรตำรับของผลิตภัณฑ์สปินโนแซดมีส่วนประกอบของสาร 	  อินทรีย์ประเภท เบนซิล แอลกอฮอล์ (Benzyl alcohol) ซึ่งสามารถดูดซึมผ่านทางผิวหนัง/หนังศีรษะเข้าร่างกาย แล้วหลั่งออกมากับน้ำนมมารดา จนผ่านเข้าสู่ทารกได้ 
นอกจากนี้ยังมีข้อกำหนดปลีกย่อยที่ผู้บริโภค/ผู้ป่วยควรทราบก่อนที่จะใช้ผลิตภัณฑ์สปินโนแซด เช่น 
- ก่อนเทผลิตภัณฑ์ออกจากขวดเพื่อใช้ชโลมผม จะต้องเขย่าขวดทุกครั้ง                            ด้วยรูปแบบผลิตภัณฑ์เป็นสารแขวนตะกอนที่ใช้เป็นยาภายนอก การเขย่าขวดจะช่วยให้ผลิตภัณฑ์กระจายตัวได้ดี และก่อให้เกิดการออกฤทธิ์ต่อตัวเหาได้สูงที่สุด 
- ห้ามกลืน และระวังมิให้เข้า ปาก จมูก ตา 
- การใช้ผลิตภัณฑ์นี้ ต้องกระทำขณะที่ผมแห้ง ห้ามทำให้ผมเปียกด้วยน้ำก่อนชโลมผลิตภัณฑ์นี้ 
- กรณีที่ผลิตภัณฑ์นี้เข้าตา ให้รีบล้างออกด้วยน้ำสะอาดเป็นปริมาณมาก จนแน่ใจว่า  ไม่มีผลิตภัณฑ์สปินโนแซดหลงเหลืออยู่ในตา หลังทำความสะอาด ถ้ามีอาการทางตาผิดปกติ ควรรีบพบแพทย์/มาโรงพยาบาลโดยเร็ว 
- ล้างมือทุกครั้งหลังการใช้ผลิตภัณฑ์สปินโนแซด 
- การใช้ผลิตภัณฑ์นี้กับเด็ก  ควรให้ผู้ใหญ่เป็นผู้ชโลมผลิตภัณฑ์บนศีรษะเด็ก	ควร  ใช้ผ้าสะอาด ปิดตา ปิดใบหน้าเด็กระหว่างชโลมผลิตภัณฑนี้กับเส้นผม เพื่อป้องกันการกระเด็นเข้าตา 
- การใช้ผลิตภัณฑ์นี้ อาจต้องทำซ้ำอีก 1 ครั้งหลังจากการใช้ผลิตภัณฑ์ในครั้งแรก  แล้วยังตรวจพบเหาบางส่วนตกค้างอยู่บนหนังศีรษะ 
- ซักล้างเสื้อผ้าของผู้ติดเชื้อเหาด้วยน้ำอุ่น และตากแดดให้แห้ง เพื่อเป็นการป้องกันและกำจัดเชื้อเหาให้สิ้นซาก 
- ตรวจสอบสมาชิกในครอบครัวว่า มีใครติดเชื้อเหาอีกบ้าง  หากตรวจพบให้                                รีบทำการรักษาทันที 
การรักษาเชื้อเหาบนหนังศีรษะเป็นเรื่องปลายเหตุ  ผู้บริโภคสามารถใช้แนวปฏิบัติเพียงไม่กี่ข้อก็สามารถป้องกันการติดเชื้อเหาได้แล้ว เช่น 
- หลีกเลี่ยงการเอาศีรษะไปใกล้ชิดกับศีรษะผู้ที่มีเชื้อเหา  รวมถึง 
- ไม่ใช้ หวี  แปรงผม  หมวก  กิ๊บติดผม  หมวกกันน็อค  วิกผม  ร่วมกับผู้อื่น 
- นอกจากนี้ ควรหลีกเลี่ยงการหลับนอนบนที่นอนของผู้อื่น  ด้วยอาจมีไข่เหาหรือตัวเหาเกาะอาศัยอยู่บนที่นอน  หมอน  เพื่อรอที่จะเข้ามาอาศัยบนศีรษะของมนุษย์ 
ทั้งนี้ หากมีข้อสงสัยเพิ่มเติมเกี่ยวกับผลิตภัณฑ์ยาสปินโนแซด สามารถสอบถาม                                       ได้จากแพทย์ที่สั่งจ่ายผลิตภัณฑ์นี้ หรือสอบถามได้จากเภสัชกรโดยทั่วไป 
 
 ///// สปินโนแซดมีสรรพคุณ(คุณสมบัติ)อย่างไร? ///// 
ยาสปินโนแซดมีสรรพคุณ/ข้อบ่งใช้เพื่อ รักษาการติดเชื้อเหาบนหนังศีรษะ 
 ///// สปินโนแซดมีกลไกการออกฤทธิ์อย่างไร? ///// 
กลไกการออกฤทธิ์ของยาสปินโนแซดคือ ตัวยาจะเข้ารบกวนและทำลายระบบประสาทในตัวเหา ทำให้ตัวเหาเกิดสภาพคล้ายเป็นอัมพาต และส่งผลให้ตัวเหาตายลงในที่สุด 
 
 ///// สปินโนแซดมีรูปแบบการจัดจำหน่ายอย่างไร? ///// 
ยาสปินโนแซดมีรูปแบบการจัดจำหน่าย เช่น 
- สารแขวนตะกอนที่มีลักษณะเหลวและข้น โดยมีส่วนประกอบของสาร/ยา Spinosad  0.9% 
อนึ่ง อ่านเพิ่มเติมเรื่องรูปแบบของยาต่างๆได้จากเว็บ haamor.com บทความเรื่อง “รูปแบบยาเตรียม” 
 
 ///// สปินโนแซดมีขนาดการใช้อย่างไร? ///// 
ยาสปินโนแซด มีขนาดการใช้ เช่น 
-ผู้ใหญ่-เด็กอายุตั้งแต่ 4 ปีขึ้นไป: 
- เขย่าขวดผลิตภัณฑ์จนตัวยากระจายตัวทั่วถึง  เทผลิตภัณฑ์ลงฝ่ามือแล้วชโลมไปตามเส้นผมที่แห้ง จนผมเปียกยาทั่วหนังศีรษะ 
- ระวังไม่ให้ผลิตภัณฑ์เข้า  ปาก ตา และจมูก 
- รอเวลาให้ผลิตภัณฑ์สปินโนแซดที่ชโลมบนหนังศีรษะ/ผม ออกฤทธิ์เป็นเวลา   นานประมาณ 10 นาที 
- จากนั้นใช้น้ำอุ่นล้างผมจนแน่ใจว่าไม่มีผลิตภัณฑ์นี้ตกค้างอยู่อีก 
- ใช้หวีที่มีซี่ถี่หรือที่เรียกกันว่าหวีเสนียด (หวีสางเหา/ไข่เหา) สางและหวีผมเพื่อกำจัดซากเหาและไข่เหาออกให้มากที่สุด 
อนึ่ง: 
- เด็กอายุต่ำกว่า 4ปี:  ห้ามใช้ผลิตภัณฑ์นี้กับเด็กที่มีอายุต่ำกว่า 4 ปีลงมา 
- ระวังมิให้ผลิตภัณฑ์เข้า ปาก  ตา  จมูก รวมถึงช่องคลอด 
- เว้นระยะเวลาไปอีก 7 วัน  หากตรวจพบเหาหรือไข่เหา ให้ใช้ผลิตภัณฑ์นี้เพื่อกำจัดเหาบนหนังศีรษะซ้ำอีกครั้ง 
*****หมายเหตุ:	ขนาดและระยะเวลาในการใช้ผลิตภัณฑ์สปินโนแซดที่ระบุในบทความนี้  เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งของแพทย์ได้                          การใช้ผลิตภัณฑ์ชนิดนี้ได้เหมาะสม ควรต้องขอคำปรึกษาจากแพทย์หรือจากเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาสปินโนแซด  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยา/แพ้สารเคมีทุกชนิด  เช่น กินยา/ใช้ยา/สารเคมีแล้ว คลื่นไส้มาก หรือ แน่นหายใจติดขัด/หายใจลำบาก 
- มีโรคประจำตัวต่างๆ  อย่างเช่น   หนังศีรษะอักเสบ/ผิวหนังอักเสบ   รวมทั้งกำลังกินยา/ใช้ยา/ใช้สารเคมีอะไรอยู่ เพราะยา/สารเคมีที่ใช้อยู่ อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆ/สารเคมีอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                    เพราะยา/สารเคมีหลายประเภทสามารถผ่านทางน้ำนมหรือรก และเข้าสู่ทารกจน    	 ก่อให้เกิดผลข้างเคียงได้ 
 ///// หากลืมใช้ผลิตภัณฑ์ควรทำอย่างไร? ///// 
การรักษาการติดเหาได้อย่างรวดเร็วจะลดโอกาสการแพร่กระจายเชื้อเหากับคนใกล้ชิด  กรณีลืมใช้ผลิตภัณฑ์ยาสปินโนแซดตามกำหนด   สามารถใช้ผลิตภัณฑ์นี้ได้ทันทีที่นึกขึ้นได้ โดยไม่ต้องเพิ่มขนาดปริมาณผลิตภัณฑ์นี้เป็น 2 เท่า 
 
 ///// สปินโนแซดมีผลไม่พึงประสงค์อย่างไร? ///// 
ผลิตภัณฑ์ยาสปินโนแซด อาจก่อให้เกิดผลไม่พึงประสงค์จากยา/ อาการไม่พึงประสงค์จากยา (ผลข้างเคียง/อาการข้างเคียง)ได้บ้าง เช่น  ระคายเคืองผิวหนัง/หนังศีรษะ  มีผื่นคันเกิดขึ้นที่หนังศีรษะ/ผิวหนังที่สัมผัสยานี้  หนังศีรษะแห้ง  ตลอดจนมีอาการ ผมบาง 
กรณีหลังใช้ผลิตภัณฑ์ยานี้ แล้วพบอาการข้างเคียงรุนแรงผิดปกติจนอาจเกิดอันตรายต่อตัวผู้ป่วย/ผู้ใช้  เช่น  ใบหน้าบวม  เกิดอาการหอบหืด  หายใจไม่ออก/หายใจลำบาก  ต้องรีบนำตัวผู้ป่วยส่งโรงพยาบาลทันที/ฉุกเฉิน 
 ///// มีข้อควรระวังการใช้สปินโนแซดอย่างไร? ///// 
มีข้อควรระวังการใช้ยาสปินโนแซด เช่น 
- ห้ามใช้กับผู้ที่แพ้สาร/แพ้ยานี้ หรือแพ้ส่วนประกอบของผลิตภัณฑ์นี้ 
- ห้ามใช้กับสตรีมีครรภ์  สตรีที่อยู่ในภาวะให้นมบุตร และเด็กที่อายุต่ำกว่า 4 ปี 
- ห้ามรับประทาน  ห้ามมิให้เข้า ปาก ตา หรือเข้าจมูก 
- ห้ามใช้ผลิตภัณฑ์ที่มีสภาพเปลี่ยนไปจากเดิม เช่น สี กลิ่นผิดปก ตัวยาตกตะกอนข้น ไม่กระจายตัว 
- ห้ามใช้ผลิตภัณฑ์เป็นเวลานานเกินมาตรฐาน(เอกสารกำกับยา/เอกสารกำกับผลิตภัณฑ์)ที่กำหนด 
- ห้ามทิ้งผลิตภัณฑ์สปินโนแซดลงใน แม่น้ำ คู คลอง โดยตรง ด้วยจะเป็นอันตรายต่อสัตว์น้ำ 
- เพื่อประสิทธิผลของการรักษา ให้ปฏิบัติตามขั้นตอนการใช้ผลิตภัณฑ์ที่ระบุอยู่                             ในเอกสารหรือคู่มือการใช้งานที่กำกับมากับผลิตภัณฑ์นี้ 
- หลังการใช้ผลิตภัณฑ์สปินโนแซด แล้วพบอาการผิวหนังอักเสบ/หนังศีรษะอักเสบ ให้รีบมาปรึกษาแพทย์/มาโรงพยาบาลทันที 
- ห้ามใช้ผลิตภัณฑ์ที่หมดอายุ 
- ห้ามเก็บผลิตภัณฑ์ที่หมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง          ยาแผนปัจจุบันทุกชนิด (รวมผลิตภัณฑ์สปินโนแซดด้วย) ยาแผนโบราณทุกชนิด  อาหารเสริม   ผลิตภัณฑ์เสริมอาหาร  และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// สปินโนแซดมีปฏิกิริยาระหว่างยากับยาตัวอื่นอย่างไร? ///// 
ด้วยยาสปินโนแซดเป็นผลิตภัณฑ์ยาที่ใช้ภายนอกร่างกาย จึงยังไม่พบรายงานปฏิกิริยาระหว่างยากับยารับประทานชนิดใดๆ 
 
 ///// ควรเก็บรักษาสปินโนแซดอย่างไร? ///// 
ควรเก็บผลิตภัณฑ์ยาสปินโนแซดภายใต้อุณหภูมิ 15-30 องศาเซลเซียส(Celsius)  ไม่เก็บในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น  เก็บผลิตภัณฑ์ให้พ้นมือเด็กและสัตว์เลี้ยง  และไม่เก็บผลิตภัณฑ์ในรถยนต์ 
 ///// สปินโนแซดมีชื่ออื่นอีกไหม? ผลิตจากบริษัทอะไรบ้าง? ///// 
ยาสปินโนแซด มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
https://www.drugs.com/pro/spinosad-topical-suspension.html[2017,April29] 
https://www.drugs.com/cdi/spinosad-suspension.html[2017,April29] 
https://en.wikipedia.org/wiki/Spinosad[2017,April29] 
https://www.accessdata.fda.gov/drugsatfda_docs/label/2011/022408lbl.pdf [2017,April29]
