อินเตอร์เฟอรอน (Interferon)
 ///// บทนำ ///// 
อินเตอร์เฟอรอน (Interferon, IFN) คือ โปรตีนชนิดหนึ่งที่ร่างกายสร้างขึ้นมาเพื่อกำจัดเชื้อโรคโดยเฉพาะอย่างยิ่งเชื้อไวรัส ปัจจุบันมีการนำเอาอินเตอร์เฟอรอนมาใช้เป็นยาเพื่อการรัก ษาโรคไวรัสตับอักเสบ – บีและโรคไวรัสตับอักเสบ - ซีชนิดเรื้อรัง ซึ่งยาอินเตอร์เฟอรอนมีผลทั้ง ฆ่าไวรัสและควบคุมระดับภูมิคุ้มกันต้านทานโรคของผู้ป่วย พบว่าผู้ป่วยทั้ง 2โรคที่ตอบสนองต่อการรักษามีอุบัติการณ์การเกิดตับวายลดลง การเกิดมะเร็งตับปฐมภูมิ (มะเร็งที่เกิดจากเซลล์อวัยวะนั้นๆไม่ใช่เกิดจากการแพร่กระจายมาจากอวัยวะอื่น) ลดลง และมีอัตราการรอดชีวิตสูงขึ้นเมื่อ เทียบกับผู้ป่วยที่ไม่ตอบสนองต่อการรักษา 
ยาอินเตอร์เฟอรอนซึ่งมีเฉพาะรูปแบบยาฉีดในปัจจุบันมี 2 ชนิดคือ Conventional Interfe ron (Conventional IFN) และ Pegylated Interferon (Peg-IFN) ซึ่งได้รับการปรับปรุงให้ออกฤทธิ์ได้นานมากขึ้น โดยยาฉีดชนิด Conventional IFN จะต้องบริหารยาสัปดาห์ละ 3 ครั้งหรือทุกวัน ส่วน Peg-IFN จะบริหารยาเพียงสัปดาห์ละ 1 ครั้งมีผลข้างเคียงของยาที่ลดลงและมีผลการ รักษาที่ดีกว่า จึงทำให้ Peg-IFN เป็นที่นิยมมากกว่า Conventional IFN ข้อดีของการรักษาด้วย Conventional IFN หรือ PEG-IFN คือ ไม่เกิดเชื้อไวรัสตับอักเสบที่ดื้อยา ส่วนข้อเสียคือ ยามีรา คาแพงและที่สำคัญคือ ยามีผลข้างเคียงมาก 
 ///// อินเตอร์เฟอรอนมีสรรพคุณ (คุณสมบัติ)อย่างไร? ///// 
ยาอินเตอร์เฟอรอนมีสรรพคุณ/ข้อบ่งใช้สำหรับการรักษาโรคไวรัสตับอักเสบ - บีเรื้อรัง (ทั้ง ชนิด HBeAg - positive และ HBeAg - negative) ทั้งผู้ป่วยที่ไม่เป็นโรคตับแข็งและผู้ป่วยที่เป็นโรคตับแข็งที่ตับยังสามารถทำงานชดเชยได้, และใช้สำหรับรักษาโรคไวรัสตับอักเสบ - ซีเรื้อรังที่อาจใช้อินเตอร์เฟอรอนเป็นยาเดี่ยวในการรักษาหรือใช้คู่กับยาไรบาไวริน (Ribavirin: ยาต้านไวรัส ) ทั้งในผู้ป่วยที่ไม่เป็นโรคตับแข็งและผู้ป่วยที่เป็นโรคตับแข็งที่ตับยังสามารถทำงานชดเชยได้ 
 ///// อินเตอร์เฟอรอนมีกลไกการออกฤทธิ์อย่างไร? ///// 
ยาอินเตอร์เฟอรอนมีกลไกการออกฤทธิ์โดยตัวยาจะยับยั้งไวรัส โดยยาจะจับกับตัวรับที่จำ เพาะบนผิวเซลล์ไวรัส แล้วก่อให้เกิดสัญญาณกระตุ้นให้เซลล์ไวรัสเกิดการเปลี่ยนแปลงยีน/จีน(Gene) ของไวรัสเองอย่างรวดเร็ว ซึ่งส่งผลทางชีวภาพหลายอย่างรวมทั้งยับยั้งการแบ่งตัวของเซลล์ไวรัส และยังช่วยปรับปรุงระบบภูมิคุ้มกันต้านทานโรคของผู้ป่วยให้ดีขึ้น 
 ///// อินเตอร์เฟอรอนมีรูปแบบการจัดจำหน่ายอย่างไร? ///// 
รูปแบบจำหน่ายของยาอินเตอร์เฟอรอนในประเทศไทยมี 3 รูปแบบเภสัชภัณฑ์ได้แก่ 
- ยาเตรียมสารละลายปราศจากเชื้อสำหรับฉีดเข้าใต้ผิวหนัง โดยบรรจุอยู่ในกระบอกยาพร้อมฉีด (Pre-filled Syringe) สำหรับใช้ครั้งเดียว 
- ยาชนิดปากกาและตัวทำละลาย (น้ำกลั่นปราศจากเชื้อสำหรับฉีด) สำหรับฉีดเข้าใต้ผิวหนัง ฉีด ครั้งเดียวแล้วทิ้ง 
- รูปแบบยาผงปราศจากเชื้อบรรจุในขวดแก้ว (Powder for injection) สำหรับฉีดเข้าใต้ผิวหนัง 
 ///// อินเตอร์เฟอรอนมีวิธีใช้ยาอย่างไร? ///// 
ขนาดยาและระยะเวลาในการรักษาด้วยยาอินเตอร์เฟอรอนขึ้นอยู่กับปัจจัยหลายประการเช่น ข้อบ่งใช้ของยาเพื่อการรักษา ค่าความสมบูรณ์ของเลือด (ซีบีซี) ค่าการทำงานของไตและของตับ จึงจำเป็นต้องมีการปรับขนาดยาตามปัจจัยต่างๆเสมอ โดยพิจารณาลดขนาดยาหรือหยุดยาชั่วคราวในผู้ป่วยบางราย 
ก่อนการเริ่มต้นรักษาด้วยอินเตอร์เฟอรอน ผู้ป่วยทุกรายควรได้รับการตรวจเลือดเช่น ซีบีซี, การทำงานของไตและของตับ, การทำงานของต่อมไทรอยด์ และได้รับการตรวจซ้ำเป็นระยะๆระ หว่างการรับการรักษา 
ค่าเริ่มต้นก่อนการรับการักษาด้วยอินเตอร์เฟอรอน ควรเป็นดังนี้ 
- เกล็ดเลือด ควรมากกว่า/เท่ากับ 100,000 ลูกบาศ์กมิลลิเมตร 
- เม็ดเลือดขาวชนิดนิวโทรฟิวล์ (Neutrophil) ควรมากกว่า/เท่ากับ 1,500 ลูกบาศ์กมิลลิเมตร 
- ระดับค่า Thyroid Stimulating Hormone (TSH: ฮอร์โมนกระตุ้นการทำงานของต่อมไทรอยด์ ) ต้องอยู่ในระดับปกติ 
และทำการตรวจค่าต่างๆที่สัปดาห์ที่ 2 และ 4 ของการรักษา หลังจากนั้นตรวจซ้ำเป็นระยะๆใน ช่วงที่รับการรักษาตามดุลพินิจของแพทย์ 
ก. วิธีการบริหารยา/วิธีใช้ยา 
อินเตอร์เฟอรอนเป็นยาเตรียมสารละลายปราศจากเชื้อสำหรับฉีดเข้าใต้ผิวหนัง โดยบรรจุอยู่ในกระบอกยาพร้อมฉีดสำหรับใช้ครั้งเดียว โดยมีวิธีการใช้ยาพร้อมอุปกรณ์ดังนี้ 
- นำอินเตอร์เฟอรอน (ตามรูปแบบเภสัชภัณฑ์ที่ผู้ป่วยได้รับจากแพทย์) ออกจากตู้เย็น 
- เตรียมอุปกรณ์สำหรับฉีดยาให้ครบถ้วนเช่น เข็มฉีดยา, สำลีชุบแอลกอฮอล์, ภาชนะสำหรับบรรจุของมีคม 
- ฉีกบรรจุภัณฑ์อินเตอร์เฟอรอนออก ก่อนใช้ยาฉีดควรตรวจดูสารแปลกปลอมใดๆหรือสียาที่อาจผิดปกติเท่าที่จะสามารถตรวจได้ หากยามีสภาพขุ่น มีฝุ่นหรือผง หรือเปลี่ยนสีไปจากไม่มีสี ให้ทิ้งยาไปเลย ห้ามใช้ยาโดยเด็ดขาด 
- คลึงบรรจุภัณฑ์ของอินเตอร์เฟอรอนในฝ่ามือประมาณ 1 นาทีเพื่อให้ยาเข้ากันดี ห้ามเขย่า เพราะอาจทำให้ยาเกิดฟองได้ 
- ฟอกมือด้วยสบู่ จากนั้นล้างน้ำสบู่ออกจนหมดและสะอาด แล้วเช็ดมือให้แห้งด้วยกระดาษชำระ 
- หากรูปแบบเภสัชภัณฑ์ของท่านเป็นยาเตรียมสารละลายปราศจากเชื้อสำหรับฉีดเข้าใต้ผิว หนังโดยบรรจุอยู่ในกระบอกยาพร้อมฉีด (Pre-filled Syringe) สำหรับใช้ครั้งเดียว และยาชนิดปากกาและตัวทำละลาย (น้ำกลั่นปราศจากเชื้อสำหรับฉีด) สำหรับใช้ครั้งเดียวแล้วทิ้ง ให้ข้ามข้อ 6 นี้ไป] จากนั้นเปิดฝาปิดจุกขวดยาออก ทำความสะอาดหัวจุกยางด้วยสำลีชุบแอลกอฮอล์พอหมาดๆ จากนั้นดูดยาเข้าสู่กระบอกฉีดยาตามปริมาตรที่กำหนดโดยคว่ำขวดยาลง แล้วจึงค่อยๆ ดึงก้านสูบกระบอกฉีดยาลงจนถึงปริมาตรที่ต้องการ โดยมั่นใจว่าเข็มอยู่ภายใต้ยาที่บรรจุในขวด เพื่อป้องกันไม่ให้เกิดฟองอากาศขึ้นในกระบอกฉีดยา จากนั้นค่อยๆดึงเข็มฉีดยาออกจากขวดยา 
- ปรับปริมาตรภายในกระบอกฉีดยาพร้อมดันฟองอากาศในกระบอกฉีดยาออก 
- เลือกตำแหน่งสำหรับการฉีดยาได้แก่ บริเวณหน้าท้องห่างจากสะดือไปประมาณ 3 นิ้วมือหรือ บริเวณต้นขา หลีกเลี่ยงฉีดบริเวณใกล้รอบสะดือหรือรอบเอว จากนั้นทำความสะอาดบริเวณที่ต้อง การฉีดยาด้วยสำลีชุบแอลกอฮอล์ รอจนแอลกอฮอล์แห้ง 
- ดึงหนังหน้าท้องหรือหนังบริเวณต้นขาขึ้นมาด้วยนิ้วโป้งและนิ้วชี้เพื่อยกชั้นผิวหนังขึ้น 
- ถือกระบอกฉีดยาพร้อมเข็มในแนว 45 - 90 องศาทำมุมกับหน้าท้องหรือต้นขาบริเวณที่ยก ขึ้นมา 
- ค่อยๆสอดปลายเข็มเข้าสู่ร่างกาย (ใต้ผิวหนัง) จากนั้นค่อยๆดันก้านสูบเพื่อปล่อยอินเตอร์เฟอรอนเข้าสู่ใต้ชั้นผิวหนังจนหมดกระบอก 
- กดบริเวณที่ฉีดยาด้วยสำลีชุบแอลกอฮอล์อีกครั้งนาน 2 – 3 นาที 
- จัดการกับเข็มและกระบอกฉีดยาที่ใช้แล้วตามวิธีการกำจัดกระบอกฉีดยาและอุปกรณ์ที่แหลม คมต่อไป 
ข. วิธีการการกำจัดกระบอกฉีดยาและอุปกรณ์ที่แหลมคม 
ควรปฏิบัติตามคำแนะนำของแพทย์พยาบาลหรือเภสัชกรซึ่งโดยทั่วไปได้แก่ 
- ต้องใช้และกำจัดกระบอกฉีดยาและอุปกรณ์ทางการแพทย์ที่แหลมคมอย่างเคร่งครัดตามคำแนะ นำ 
- ห้ามนำกระบอกฉีดยาและเข็มมาใช้ซ้ำ 
- ทิ้งเข็มและกระบอกฉีดยาที่ใช้แล้วในภาชนะรองรับวัสดุแหลมคม (ภาชนะที่ได้รับการพิสูจน์แล้ว ว่าป้องกันการแทงทะลุได้) 
- เก็บภาชนะดังกล่าวให้พ้นมือเด็กและสัตว์เลี้ยง 
- หลีกเลี่ยงการทิ้งภาชนะรองรับวัสดุแหลมคมรวมกับขยะทั่วไป 
- กำจัดภาชนะรองรับวัสดุแหลมคมที่เต็มแล้วตามข้อกำหนดของสถานที่หรือตามคำแนะนำของผู้จำหน่ายผลิตภัณฑ์ (อ่านในเอกสารกำกับยา) 
- หากจำเป็นต้องใช้ยาที่บ้าน ทางโรงพยาบาลควรมอบอุปกรณ์สำหรับเก็บกำจัดกระบอกฉีดยาและเข็มฉีดยาที่ใช้แล้วให้แก่ผู้ป่วย 
- การได้รับยานี้เกินขนาดโดยอุบัติเหตุ: มีรายงานพบว่าการได้รับอินเตอร์เฟอรอนอย่างน้อย 2 ครั้งติดต่อกัน (แทนการใช้ยาสัปดาห์ละครั้ง) จนถึงการใช้ยาทุกวันเป็นเวลาหนึ่งสัปดาห์ ไม่มีรายงานผู้ป่วยรายใดเกิดอาการผิดปกติรุนแรง ทั้งนี้ไม่มียาต้านพิษที่จำเพาะเจาะจงสำหรับอิน เตอร์เฟอรอน โดยถ้าเกิดผลข้างเคียงหรือได้รับยาเกินขนาด แพทย์จะให้การรักษาประคับประ คองตามอาการ 
*****หมายเหตุ: 
หากท่านกำลังใช้ยานี้อยู่ ควรใช้ยาให้ตรงตามที่แพทย์สั่ง ไม่เพิ่ม ลด หรือปรับขนาดยาด้วยตนเองโดยเด็ดขาด หากท่านมีอาการไม่พึงประสงค์/ผลข้างเคียงที่รุนแรงส่งผลกระ ทบต่อการใช้ชีวิต เกิดขึ้นในช่วงระหว่างกำลังได้รับอินเตอร์เฟอรอน ท่านควรไปพบแพทย์ /ไปโรงพยาบาลก่อนกำหนดนัดได้เพื่อแก้ไขอาการไม่พึงประสงค์ดังกล่าว 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาอินเตอร์เฟอรอน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยา/แพ้อาหาร/แพ้สารเคมีทุกชนิด 
- โรคประจำตัวต่างๆรวมทั้งกำลังกินยาอะไรอยู่ เพราะยาอินเตอร์เฟอรอนอาจส่งผลให้อาการของ โรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- ห้ามใช้อินเตอร์เฟอรอนในผู้ป่วยที่เป็นโรคตับอักเสบเหตุจากโรคออโตอิมมูน (Autoimmune hepatitis) 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร 
 ///// หากลืมฉีดยาควรทำอย่างไร? ///// 
การบริหาร/การฉีดยาอินเตอร์เฟอรอน โดยทั่วไปแล้วจะบริหารยาเพียงสัปดาห์ละครั้งหรือ สัปดาห์ละ 3 ครั้ง ดังนั้นการบริหารยาจึงควรบริหารยาให้ตรงกันทุกวันของสัปดาห์เช่น ปกติเริ่มฉีดอินเตอร์เฟอรอนครั้งแรกในวันเสาร์ ดังนั้นสัปดาห์ถัดไปก็ควรจะฉีดอินเตอร์เฟอรอนในวันเสาร์เช่นเดิม กรณีลืมฉีดยาและนึกได้ในวันเดียวกันหรือวันถัดไปอีก 1 - 2 วัน (ไม่เกิน 48 ชั่วโมง) ให้ฉีดยาทันทีที่นึกขึ้นได้ และฉีดยาครั้งต่อไปๆตามปกติ 
ถ้าหากลืมฉีดยาแล้วนึกขึ้นได้หลังจากวันที่กำหนดฉีดยามากกว่า 2 วัน (เช่น นึกได้ว่าลืมฉีดให้ตรงตามวันมาแล้ว 3 - 5 วัน) จะให้ฉีดยาทันที และฉีดยาครั้งต่อไปห่างจากวันที่ฉีดยาล่า สุด 5 วัน และครั้งต่อไปให้ฉีดตามวันปกติที่ฉีดยาเป็นประจำเช่น ปกติแล้วฉีดยาทุกๆวันจันทร์ แต่ครั้งนี้นึกขึ้นตอนวันศุกร์ (ล่าช้าไป 4 วัน) ดังนั้นแนะนำให้ฉีดยาทันที แล้วครั้งต่อไปนับห่างจากวันศุกร์ 5 วันคือฉีดวันพุธ และครั้งถัดๆไปก็ให้ฉีดยาตามปกติแต่เริ่มแรกคือ วันจันทร์ 
 ///// อินเตอร์เฟอรอนมีผลไม่พึงประสงค์อย่างไร? ///// 
อาการไม่พึงประสงค์ (ผลข้างเคียง) ของยาอินเตอร์เฟอรอนที่พบได้บ่อยเช่น อาการคล้ายไข้หวัดใหญ่ (Flu-like symptom) ซึ่งจะมีอาการเหมือนมีไข้, หนาวสั่น, หัวใจเต้นเร็ว, ปวดเมื้อยเนื้อตัว, ไม่สบายตัว, ปวดศีรษะ ซึ่งมักเกิดในระยะเวลา 1 - 2 ชั่วโมงหลังได้รับการบริหารยา/การฉีดยา และจะดีขึ้นภายใน 24 ชั่วโมง 
อาการอื่นๆที่อาจพบได้ระหว่างใช้ยานี้ หากเป็นติดต่อกันเป็นเวลานานหรือรบกวนคุณภาพ ชีวิตควรปรึกษาแพทย์เช่น อ่อนเพลียหรือเหนื่อยง่าย บริเวณที่บริหารยา/ฉีดยามีรอยฟกช้ำ ระคาย เคืองผิว ผิวหนังที่ฉีดยาบวมแดง มีอาการปวดท้อง รู้สึกไม่สบายท้อง อาเจียน รับรสชาติผิดปกติ รู้สึกง่วงซึม ปวดเมื่อยกล้ามเนื้อ นอนไม่หลับ ผมร่วง ผมบาง ผิวแห้ง หรือมีเนื้อตาย (แผลเนื้อเน่า) เกิดบริเวณที่ฉีดยาประจำ มีผื่นคัน 
อนึ่ง อาการไม่พึงประสงค์ดังต่อไปนี้ หากผู้ป่วยที่กำลังใช้อินเตอร์เฟอรอนอยู่แล้วเกิดอาการ ควรพบแพทย์/ไปโรงพยาบาลทันทีเช่น มีการมองเห็นผิดปกติ สูญเสียการมองเห็น มีตาพร่ามัว สูญเสียการได้ยินหรือได้ยินผิดปกติ รู้สึกซึมเศร้า อยากฆ่าตัวตาย อารมณ์เปลี่ยนแปลงง่ายกว่าปกติ หัวใจเต้นเร็ว รู้สึกเจ็บหน้าอก มีอาการใจสั่น ตัวบวม รู้สึกวูบหรือหายใจไม่สะดวก/หายใจลำบาก มีอาการปวดท้องอย่างรุนแรง มีเลือดออกผิดปกติที่อวัยวะต่างๆที่เห็นได้ชัดเจน ปวดหลังตอนล่าง ประสาทหลอน รู้สึกสับสน ปวดศีรษะรุนแรง มีอาการกล้ามเนื้ออ่อนแรง ปากเบี้ยว อาการไอหรือมีอาการทางระบบหายใจอื่นๆที่อาจสงสัยถึงอาการปอดอักเสบหรือปอดบวมน้ำ 
 ///// มีข้อควรระวังการใช้อินเตอร์เฟอรอนอย่างไร? ///// 
มีข้อควรระวังการใช้อินเตอร์เฟอรอนดังนี้เช่น 
- ห้ามใช้กับผู้ที่แพ้ยานี้หรือแพ้ส่วนประกอบของยานี้ 
- ห้ามใช้กับผู้ที่มีประวัติการแพ้แอลกอฮอล์ชนิด Benzyl Alcohol 
- ห้ามใช้อินเตอร์เฟอรอนในผู้ป่วยที่เป็นโรคตับแข็งชนิดที่ตับไม่สามารถทำงานชดเชยได้(Decompensated cirrhosis) เนื่องจากภาวะนี้เสี่ยงต่อการติดเชื้อที่ง่ายและทำให้มีภาวะตับวายที่เป็นมากขึ้นจนอาจเสียชีวิต (ตาย) ได้ 
- ห้ามใช้อินเตอร์เฟอรอนในผู้ป่วยที่ติดเชื้อเอชไอวีร่วมกับการติดเชื้อไวรัสตับอักเสบ – ซีเรื้อรังที่เป็นตับแข็ง 
- ห้ามใช้อินเตอร์เฟอรอนในผู้ป่วยที่มีโรคประจำตัวที่ยังควบคุมการรักษาไม่ได้ดีเช่น โรคความดันโลหิตสูง โรคเบาหวาน โรคหลอดเลือด โรคปอดอุดกั้นเรื้อรัง เป็นต้น 
- ห้ามใช้อินเตอร์เฟอรอนในผู้ป่วยที่ได้รับการผ่าตัดเพื่อเปลี่ยนไต หัวใจ หรือปอด 
- การใช้อินเตอร์เฟอรอนในเด็กได้รับการรับรองให้ใช้ได้ในเด็กทารกที่มีอายุมากกว่า/เท่ากับ 2 ปีขึ้นไป โดยยังไม่ได้รับการรับรองให้ใช้ในเด็กทารกที่มีอายุน้อยกว่า 2 ปีเนื่องจากยังไม่มีข้อมูล ขนาดยาที่เหมาะสม และทารกอาจได้รับผลพิษจากยาได้ 
- การใช้อินเตอร์เฟอรอนในช่วงกำลังตั้งครรภ์ เนื่องจากยังไม่มีการศึกษาที่แน่ชัด จึงไม่แนะนำให้ใช้ยานี้ในช่วงตั้งครรภ์ อีกทั้งไม่แนะนำให้ใช้ยาในผู้ป่วยหญิงที่ไม่เต็มใจยินยอมคุมกำเนิดในระหว่างกำลังได้รับอินเตอร์เฟอรอน 
- การใช้อินเตอร์เฟอรอนในช่วงให้นมบุตร เนื่องจากยังทราบไม่แน่ชัดว่าอินเตอร์เฟอรอนจะหลั่ง ออกมาพร้อมน้ำนมหรือไม่ จึงควรพิจารณาหยุดการรักษาหรือหยุดการให้นมบุตรเพื่อป้องกันอา การไม่พึงประสงค์จากยาที่อาจมีต่อบุตรที่ได้รับน้ำนมได้ ทั้งนี้ขึ้นกับความจำเป็นของการรักษาของมารดาร่วมด้วย โดยขึ้นกับดุลยพินิจของแพทย์ 
- การใช้ยาอินเตอร์เฟอรอนคู่กับยาชนิดอื่นๆที่มีฤทธิ์กดการทำงานของไขกระดูก จะเพิ่มความเสี่ยงของการเกิดการติดเชื้อ เนื่องจากอินเตอร์เฟอรอนมีฤทธิ์กดการทำงานของไขกระดูกเช่น กันซึ่งจะทำให้เม็ดเลือดขาวต่ำ 
- ในผู้ป่วยที่มีค่าการทำงานของไตลดลงน้อยกว่า 50 มิลลิลิตรต่อนาที การใช้อินเตอร์เฟอรอนจะเพิ่มความเสี่ยงของการเกิดพิษจากอินเตอฺร์เฟอรอนได้ 
- การใช้อินเตอร์เฟอรอนในผู้ป่วยเบาหวานอาจเพิ่มความเสี่ยงในการเกิดภาวะน้ำตาลในเลือดสูง ได้ 
- การใช้อินเตอร์เฟอรอนในผู้ป่วยที่มีประวัติภาวะชักหรือมีปัญหาทางระบบประสาท อาจกระตุ้นให้เกิดอาการชักขึ้นได้ 
- การใช้อินเตอร์เฟอรอนในผู้ป่วยที่มีประวัติโรคซึมเศร้าหรือมีความคิดฆ่าตัวตายอาจกระตุ้นให้อาการซึมเศร้าแย่ลงได้ 
- การใช้อินเตอร์เฟอรอนในผู้ป่วยที่มีประวัติปัญหาทางด้านสายตาอาจกระตุ้นให้เกิดสายตาผิด ปกติมากยิ่งขึ้น 
- การใช้อินเตอร์เฟอรอนในผู้ป่วยที่มีโรคต่อมไทรอยด์อาจกระตุ้นให้เกิดภาวะ/โรคต่อมไทรอยด์ เป็นพิษหรือภาวะขาดไทรอยด์ฮอร์โมน 
- ระหว่างการรักษาด้วยอินเตอร์เฟอรอน ผู้ป่วยอาจมีอาการอ่อนเพลีย ง่วงนอน และสับสน จึงควร หลีกเลี่ยงการขับรถและทำงานกับเครื่องจักร 
- ยานี้อาจทำให้เกิดอันตรายร้ายแรงได้ ดังนั้นต้องใช้ภายใต้การดูแลของแพทย์เท่านั้น และต้อง ไม่ปรับเพิ่มหรือลดขนาดยาด้วยตนเองเด็ดขาด 
 ///// อินเตอร์เฟอรอนมีปฏิกิริยาระหว่างยากับยาตัวอื่นอย่างไร? ///// 
ยาอินเตอร์เฟอรอนมีปฏิกิริยาระหว่างยากับยาตัวอื่นดังนี้เช่น 
- การใช้อินเตอร์เฟอรอนคู่กับยาลดความดันโลหิต ยาแคปโทพริว (Captopril) หรือยา อินาลา พริว Enalapril จะเพิ่มความเสี่ยงในการเกิดความผิดปกติของระบบเลือดเช่น เกิดภาวะเม็ดเลือดขาวชนิดแกรนูโลไซต์ (granulocytopenia) ต่ำ ส่งผลทำให้เกิดการติดเชื้อได้ง่าย หรือภาวะเกล็ดเลือดต่ำ (Thrombocytopenia) ส่งผลให้เลือดออกผิดปกติได้ง่ายและเลือดหยุดไหลได้ช้า ดังนั้นหากมีการใช้ยาทั้งคู่ร่วมกัน ควรใช้ด้วยความระมัดระวัง รวมถึงควรติดตามค่าความสม บูรณ์ของเลือด (ซีบีซี/CBC) อย่างสม่ำเสมอ 
- การใช้อินเตอร์เฟอรอนคู่กับยาโคลชิซีน (Colchicine: ยาลดกรดยูริก) จะส่งผลทำให้ประสิทธิ ภาพในการลดปริมาณเชื้อไวรัสของอินเตอร์เฟอรอนลดลง ดังนั้นเพื่อประสิทธิภาพในการกำจัดเชื้อไวรัสของอินเตอร์เฟอรอนจึงควรหลีกเลี่ยงการใช้ยานี้ร่วมกัน 
- การใช้อินเตอร์เฟอรอนคู่กับยาทีโอฟีลีน (Theophylline: ยาขยายหลอดลม) จะเพิ่มความเป็น พิษของยาทีโอฟีลีน โดยอาจมีอาการดังนี้เช่น คลื่นไส้ อาเจียน หัวใจเต้นเร็ว ชัก ดังนั้นหากมีการใช้ยาทั้งสองร่วมกัน แพทย์อาจจำเป็นต้องทำการตรวจเลือดติดตามผลพิษของยาด้วยวิธีการเจาะวัดระดับยาทีโอฟีลีนในเลือด (Therapeutic Drug Monitoring: TDM) ในระหว่างที่ใช้ยาร่วมกัน หรือมีการเปลี่ยนแปลงขนาดยา หรือมีการหยุดใช้ยาร่วมกัน หรือผู้ป่วยมีอาการที่สงสัยความเป็นพิษจากยา 
 ///// ควรเก็บรักษาอินเตอร์เฟอรอนอย่างไร? ///// 
แนะนำเก็บยาอินเตอร์เฟอรอนในภาชนะบรรจุเดิม เก็บยาให้พ้นจากแสงต่างๆที่อาจส่องถึงโดยเฉพาะแสงแดด และจำเป็นต้องเก็บยานี้ในตู้เย็นที่อุณหภูมิประมาณ 2 - 8 องศาเซล เซียส (Celsius) โดยเก็บในตู้เย็นช่องธรรมดา ตำแหน่งที่เหมาะสมสำหรับวางยาคือ วางยา ณ ตำแหน่งภายในตู้เย็น ไม่เลือกตำแหน่งบริเวณฝาประตูตู้เย็น เนื่องจากอุณหภูมิบริเวณฝาตู้เย็นอาจไม่สม่ำเสมอ ห้ามเก็บยาในช่องแช่เย็นหรือช่องแช่แข็งโดยเด็ดขาด เนื่องจากอาจทำให้ยาเสื่อมสภาพได้ และอินเตอร์เฟอรอนมีความคงตัวอยู่นอกตู้เย็นเพียง 24 ชั่วโมง ดังนั้นหากนำ เอาอินเตอร์เฟอรอนออกจากตู้เย็นเกินกว่า 24 ชั่วโมงควรทิ้งยาไป นอกจากนี้ยังไม่ควรเขย่าภาชนะที่บรรจุยานี้อยู่โดยเด็ดขาด เนื่องจากอินเตอร์เฟอรอนเป็นโปรตีน การเขย่าอาจทำให้ยาในภาชนะบรรจุเกิดฟองอากาศขึ้นซึ่งไม่เหมาะสมกับการบริหารยา 
 ///// อินเตอร์เฟอรอนมีชื่ออื่นอีกไหม? ผลิตจากบริษัทอะไรบ้าง? ///// 
ยาอินเตอร์เฟอรอนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1.	Taketomo CK, Hodding, JH, Kraus DM, .Pediatric &amp; Neonatal Dosage Handbook, 19th ed. Hudson, Ohio, Lexi-Comp, Inc.; 2012
3.	Product Information:Pegasys, Pefinterferon alfa-2a, Roche, Thailand. 
4. TIMS (Thailand). MIMS. 130th ed. Bangkok: UBM Medica ;2013
2.	Lacy CF. Amstrong LL, Goldman MP, Lance LL. Drug Information handbook. 20th ed. Ohio: Lexi-Comp,Inc.; 2011-12.
5.	Idrian García-García1, Carlos A González-Delgado, Carmen M Valenzuela-Silva1 and et al. Pharmacokinetic and pharmacodynamics comparison of two “pegylated” interferon alpha-2 formulations in healthy male volunteers: a randomized, crossover, double-blind study. BMC Pharmacology, 2010.
