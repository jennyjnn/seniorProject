ไบโซโปรลอล (Bisoprolol)
 ///// บทนำ ///// 
ยาไบโซโปรลอล (Bisoprolol) เป็นยาที่อยู่ในกลุ่มเบต้าบล็อกเกอร์ (Beta blocker) ทางคลินิกจะใช้ยานี้เพื่อรักษาภาวะ/โรคความดันโลหิตสูง โรคหัวใจล้มเหลว โรคกล้ามเนื้อหัวใจขาดเลือด โดยยาจะลดการทำงานของกล้ามเนื้อหัวใจทำให้การสูบฉีดเลือดของหัวใจน้อยลง จึงมีผลลดความเสี่ยงเรื่องหัวใจวาย 
ยาไบโซโปรลอลเป็นยาที่ออกฤทธิ์เพียงระยะสั้น ดังนั้นการรับประทานยาต่อวันจะอยู่ที่ 2 - 3 ครั้ง ในทางปฏิบัติแพทย์อาจจะปรับขนาดการใช้เป็นวันละครั้งโดยพิจารณาเป็นกรณีไป 
ยาไบโซโปรลอลชนิดรับประทานสามารถถูกดูดซึมจากระบบทางเดินอาหารได้มากกว่า 90% เมื่อยาเข้าสู่กระแสเลือดจะเข้าจับกับพลาสมาโปรตีนประมาณ 30% จากนั้นจะถูกลำเลียงส่งไปที่ตับเพื่อเผาผลาญ โดยอาจต้องใช้เวลาประมาณ 10 - 12 ชั่วโมงเพื่อที่จะกำจัดยา 50% ออกจากกระแสเลือดทางปัสสาวะและส่วนน้อยทางน้ำดี 
องค์การอนามัยโลกได้ระบุให้ไบโซโปรลอลเป็นยาจำเป็นขั้นพื้นฐานของระดับชุมชน สถาน พยาบาลต่างๆควรมีสำรองไว้เพื่อใช้สำหรับรักษาผู้ป่วย คณะกรรมการอาหารและยาของไทยได้กำ หนดให้ยาไบโซโปรลอลอยู่ในหมวดยาอันตรายด้วยมีข้อจำกัดการใช้ยาอีกหลายกรณี และเป็นเหตุ ผลที่ทำให้ไม่สามารถใช้ยานี้กับผู้ป่วยโรคความดันโลหิตสูงหรือผู้ป่วยหัวใจล้มเหลวได้ทุกรายเช่น ห้ามใช้ยากับผู้ที่มีอาการหอบ - หืดอย่างรุนแรง ผู้ที่มีภาวะหัวใจเต้นช้ากว่าปกติ สตรีตั้งครรภ์ ฯลฯ ดังนั้นการใช้ยานี้ได้อย่างปลอดภัยจึงควรต้องเป็นไปตามคำสั่งของแพทย์ผู้รักษาเสมอ 
 ///// ไบโซโปรลอลมีสรรพคุณ (คุณสมบัติ) อย่างไร? ///// 
ยาไบโซโปรลอลมีสรรพคุณดังนี้เช่น 
- รักษาโรคความดันโลหิตสูง 
- 
รักษาอาการกล้ามเนื้อหัวใจขาดเลือด 
- 
รักษาโรคหัวใจล้มเหลว 
 ///// ไบโซโปรลอลมีกลไกการออกฤทธิ์อย่างไร? ///// 
กลไกการออกฤทธ์ของยาไบโซโปรลอลคือ ตัวยาจะเข้าแข่งขันในการจับกับตัวรับที่เรียก ว่า Beta-1 receptor ที่อยู่ในกล้ามเนื้อหัวใจ ทำให้เกิดการลดการทำงานของกล้ามเนื้อหัวใจรวม ถึงลดความต้องการออกซิเจนที่มาหล่อเลี้ยงหัวใจอีกด้วย จากกลไกเหล่านี้ส่งผลให้ปริมาณเลือดที่ออกจากหัวใจรวมถึงความดันโลหิตลดลง และเกิดฤทธิ์ของการรักษาตามสรรพคุณ 
 ///// ไบโซโปรลอลมีรูปแบบการจัดจำหน่ายอย่างไร? ///// 
ยาไบโซโปรลอลมีรูปแบบการจัดจำหน่ายเป็นยาเม็ดชนิดรับประทานขนาด 2.5 และ 5 มิลลิกรัม/เม็ด 
 ///// ไบโซโปรลอลมีขนาดรับประทานอย่างไร? ///// 
ยาไบโซโปรลอลมีขนาดรับประทานดังนี้เช่น 
ก.สำหรับความดันโลหิตสูงและอาการกล้ามเนื้อหัวใจขาดเลือด: 
- ผู้ใหญ่: รับประทาน 2.5 - 10 มิลลิกรัมวันละครั้ง ขนาดรับประทานสูงสุดไม่เกิน 20 มิลลิ กรัม/วัน 
ข.สำหรับรักษาภาวะหัวใจล้มเหลว: 
- ผู้ใหญ่: รับประทาน 1.25 มิลลิกรัมวันละครั้ง ถ้าการตอบสนองของผู้ป่วยดีขึ้น แพทย์อาจปรับเพิ่มขนาดรับประทานอีก 1.25 มิลลิกรัมทุก 1 สัปดาห์ และขนาดรับประทานสูงสุดไม่เกิน 10 มิลลิ กรัม/วัน 
อนึ่ง 
- ในทางคลินิกยังไม่มีการจัดทำขนาดรับประทานยานี้ในเด็ก การใช้ยานี้ในเด็กจึงอยู่ในดุลพินิจของแพทย์ผู้รักษา 
- สามารถรับประทานยานี้ก่อนหรือพร้อมอาหารก็ได้ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไบโซโปรลอล ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาไบโซโปรลอลอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไบโซโปรลอลสามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ไบโซโปรลอลมีผลไม่พึงประสงค์อย่างไร? ///// 
ยาไบโซโปรลอลสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น เวียนหัว ปวดศีรษะ อ่อนเพลีย หัวใจเต้นช้า คลื่นไส้ อาเจียน ท้องเสียหรือไม่ก็ท้องผูก ปั่นป่วนในกระเพาะอาหาร กระจกตาอักเสบ มีอาการตากลัวแสง สมรรถภาพทางเพศลดลง อาหารไม่ย่อย ประสาทหลอน นอนไม่หลับ อารมณ์แปรปรวน 
สำหรับผู้ที่รับประทานยานี้เกินขนาดจะมีอาการหัวใจเต้นช้าผิดปกติ ความดันโลหิตต่ำ หัวใจล้มเหลว หลอดลมเกร็งตัว/หายใจลำบาก น้ำตาลในเลือดต่ำ หากพบอาการดังกล่าวให้หยุดการใช้ยานี้ และรีบพาผู้ป่วยพบแพทย์/ไปโรงพยาบาลทันที 
 ///// มีข้อควรระวังการใช้ไบโซโปรลอลอย่างไร? ///// 
มีข้อควรระวังการใช้ยาไบโซโปรลอลดังนี้เช่น 
- ห้ามใช้กับผู้ที่แพ้ยานี้ 
- 
 	ห้ามใช้ยานี้กับสตรีตั้งครรภ์ 
- 
	ห้ามปรับขนาดรับประทานยานี้ด้วยตนเอง 
- 
	ห้ามใช้ยานี้กับผู้ที่อยู่ในภาวะหัวใจล้มเหลว (Uncompensated cardiac failure) ผู้ที่มีหัวใจ เต้นช้า (Sinus bradycardia) ผู้ป่วยโรคหืด ผู้ที่มีภาวะหัวใจหยุดเต้น 
- 
	ระวังการใช้ยานี้กับผู้ป่วยต่อมไทรอยด์เป็นพิษ ผู้ป่วยโรคหลอดเลือดส่วนปลายทำงานผิด ปกติ (Peripheral vascular disease) 
- 
	ควรควบคุมระดับน้ำตาลในเลือดให้เป็นปกติอย่างสม่ำเสมอขณะที่ใช้ยานี้ 
- 
	ระวังการใช้ยานี้กับผู้สูงอายุ และสตรีที่อยู่ในภาวะให้นมบุตร 
- 
        ระวังภาวะถอนยาในกรณีที่ผู้ป่วยรับประทานยานี้ไม่ถูกต้องหรือหยุดการใช้ยาเอง 
- 
	ห้ามแบ่งยาให้ผู้อื่นใช้ 
- 
	ห้ามใช้ยาหมดอายุ 
- 
	ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไบโซโปรลอลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไบโซโปรลอลมีปฏิกิริยาระหว่างยากับยาตัวอื่นอย่างไร? ///// 
ยาไบโซโปรลอลมีปฏิกิริยาระหว่างยากับยาตัวอื่นดังนี้เช่น 
- การใช้ยาไบโซโปรลอลร่วมกับยาบางกลุ่มจะทำให้ประสิทธิภาพการรักษาของไบโซโปรลอล ด้อยลงไป จึงควรหลีกเลี่ยงการใช้ร่วมกันหรือแพทย์ปรับขนาดรับประทานให้เหมาะสมเป็นกรณีไป ยากลุ่มดังกล่าวเช่น ยาที่มีส่วนประกอบของเกลืออะลูมิเนียม ( Aluminium เช่น ยา Aluminium hydroxide) หรือแคลเซียม (เข่น Calcium carbonate) Barbiturates, Cholestyramine, ยากลุ่ม เอ็นเสด (NSAIDs), Ampicillin และ Rifampicin 
- 
	การใช้ยาไบโซโปรลอลร่วมกับอินซูลินหรือยาต้านเบาหวานตัวอื่นๆเช่น Metformin อาจก่อ ให้เกิดภาวะหัวใจเต้นเร็ว หากจำเป็นต้องใช้ยาร่วมกันแพทย์จะปรับขนาดการใช้ให้เหมาะสมเป็นราย บุคคลไป 
- 
	การใช้ยาไบโซโปรลอลร่วมกับยา Theophylline จะทำให้ฤทธิ์การรักษาของยาไบโซโปรลอล ลดลง และทำให้การออกฤทธิ์ของ Theophylline มีมากขึ้นจนอาจก่อให้เกิดภาวะคลื่นไส้ อาเจียน นอนไม่หลับ เกิดภาวะตัวสั่น กระสับกระส่าย เพื่อป้องกันอาการเหล่านี้แพทย์จะปรับขนาดรับประทานให้เหมาะสมหรือไม่ก็หลีกเลี่ยงการใช้ยาร่วมกัน 
- 
	การใช้ยาไบโซโปรลอลร่วมกับยา Atazanavir จะเกิดความเสี่ยงทำให้หัวใจเต้นผิดจังหวะ รวมถึงมีอาการวิงเวียน เป็นลม ติดตามมา หากไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาไบโซโปรลอลอย่างไร? ///// 
ควรเก็บยาไบโซโปรลอลภายใต้อุณหภูมิ 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ไบโซโปรลอลมีชื่ออื่นอีกไหม? ผลิตจากบริษัทอะไรบ้าง? ///// 
ยาไบโซโปรลอลที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Bisoprolol#Medical_use [2015,June6]
2 http://www.cimsasia.com/USA/drug/info/bisoprolol/bisoprolol?type=full [2015,June6]
3 http://www.mims.com/Thailand/drug/search/?q=bisoprolol [2015,June6]
4 http://www.drugs.com/dosage/bisoprolol.html#Usual_Adult_Dose_for_Hypertension [2015,June6]
5 http://www.drugs.com/drug-interactions/bisoprolol-index.html?filter=3&amp;generic_only= [2015,June6]
