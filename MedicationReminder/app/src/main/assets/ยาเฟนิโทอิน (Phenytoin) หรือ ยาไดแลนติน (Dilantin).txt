ยาเฟนิโทอิน (Phenytoin) หรือ ยาไดแลนติน (Dilantin)
 ///// ทั่วไป ///// 
ยาเฟนิโทอิน (Phenytoin) หรือที่รู้จักทั่วไปในชื่อการค้า คือ ยาไดแลนติน (Dilantin) ถูกสังเคราะห์ขึ้นโดยนักเคมีชาวเยอรมัน และถูกนำมาใช้รักษาอาการชักชนิดเกิดจากสมองมีความผิดปกติเฉพาะบางส่วน (Partial Seizures) และชนิดการชักเกิดจากสมองมีความผิดปกติทั้งซีกซ้ายและซีกขวา (Generalized Tonic – Clonic Seizures) โดยยานี้ มีกลไกยับยั้งการทำ งานของเกลือโซเดียมในร่างกาย และส่งผลให้กลไกที่ทำให้ร่างกายมีอาการชักถูกยับยั้งในที่ สุด 
 ///// ยาเฟนิโทอินมีสรรพคุณ (คุณสมบัติ) อย่างไร? ///// 
ยาเฟนิโทอินมีสรรพคุณดังนี้ คือ 
-  ใช้ควบคุมอาการชัก (Tonic – Clonic &amp; Complex Partial Seizures) 
-  ป้องกันการชักระหว่างผ่าตัดหรือหลังผ่าตัดเส้นประสาท 
-  ใช้รักษาอาการไมเกรน 
-  ใช้ร่วมกับยาอื่นในการรักษาโรคหัวใจล้มเหลว 
 ///// ยาเฟนิโทอินมีกลไกการออกฤทธิ์อย่างไร? ///// 
กลไกการออกฤทธิ์ของยาเฟนิโทอิน คือ หลังจากการรับประทาน ยาจะถูกดูดซึมเข้าสู่ร่างกาย และจะมีระยะเวลากระจายตัวในกระแสเลือดอยู่ที่ 7 – 42 ชั่วโมง และสามารถถูกขับออกจากร่างกายทางปัสสาวะและทางน้ำดี ขณะที่ตัวยาผ่านเข้าไปในสมอง/ขมอง จะทำให้เกิดการชะลอการแลกเปลี่ยนเกลือโซเดียม และส่งผลให้สมองส่วน Motor Cortex (สมองส่วนควบ คุมการเคลื่อนไหว) ไม่สามารถสร้างกระแสประสาทไปกระตุ้นร่างกายให้เกิดการชักได้ 
 ///// ยาเฟนิโทอินมีรูปแบบการจัดจำหน่ายในประเทศไทยอย่างไร? ///// 
รูปแบบการจัดจำหน่ายในประเทศไทยของยาเฟนิโทอิน ได้แก่ 
- ชนิดแคปซูลขนาด		100 มิลลิกรัม 
- ชนิดเม็ดขนาด		 50 มิลลิกรัม 
- ชนิดฉีดขนาด		 50 มิลลิกรัม/มิลลิลิตร 
 ///// ยาเฟนิโทอินมีขนาดรับประทานอย่างไร? ///// 
ขนาดรับประทานของ ยาเฟนิโทอิน คือ 
- สำหรับผู้ใหญ่      ในโรคลมชัก รับประทานครั้งละ 100 มิลลิกรัมวันละ 3ครั้ง 				                หรือรับประทาน 300 มิลลิกรัมครั้งเดียว 
ขนาดสูงสุดไม่ควรรับประทานเกิน 600 มิลลิกรัมต่อวัน 
- สำหรับเด็ก		รับประทานขนาด 5 มิลลิกรัมต่อน้ำหนักตัว 1 กิโลกรัมต่อวัน 				        โดยแบ่งรับประทาน 2 – 3 ครั้งต่อวัน 
*****อนึ่ง ขนาดรับประทานของยาทุกชนิด รวมถึง ยาเฟนิโทอิน อาจแตกต่างจากนี้ได้ ทั้งนี้ขึ้นกับดุลพินิจของแพทย์ผู้สั่งยา 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาเฟนิโทอิน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำ บาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาเฟนิโทอินอาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเฟนิโทอิน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาเฟนิโทอินมีผลไม่พึงประสงค์อย่างไร? ///// 
ผลไม่พึงประสงค์/ผลข้างเคียงของยาเฟนิโทอิน ได้แก่ 
-  ในกรณีของยาฉีด อาจก่อให้เกิดภาวะหัวใจและหลอดเลือดที่ไปเลี้ยงหัวใจ ทำงานผิด ปกติ และสามารถก่อให้เกิดความดันโลหิตต่ำได้ 
- ยานี้ยังส่งผลต่อสมอง และสามารถก่อให้เกิดอาการต่างๆ อาทิเช่น การพูดติดขัด วิง เวียนศีรษะ นอนไม่หลับ ปวดศีรษะ อาการสั่น 
- ผลข้างเคียงต่อระบบทางเดินอาหาร เช่น คลื่นไส้ อาเจียน ท้องผูก ภาวะตับถูกทำลายเกิดตับอักเสบได้ 
-  ก่อให้เกิดภาวะโลหิตจาง/ภาวะซีด 
- อาการทางผิวหนัง เช่น ลมพิษ ผื่นคัน ริมฝีปากบวม 
 ///// มีข้อควรระวังการใช้ยาเฟนิโทอินอย่างไร? ///// 
ข้อควรระวังในการใช้ยาเฟนิโทอิน คือ 
-  ห้ามใช้ยากับผู้ที่แพ้ยาเฟนิโทอิน 
-  ห้ามใช้ยากับผู้ที่มีภาวะหัวใจเต้นช้าและ/หรือ หัวใจผิดจังหวะ 
-  ห้ามใช้ยาในผู้ป่วยด้วยโรค Adams – Stokes Syndrome (กลุ่มอาการหมดสติจากหัวใจ เต้นผิดปกติ) 
-  ห้ามใช้ยากับหญิงตั้งครรภ์ เพราะมีผลต่อทารกในครรภ์ ทารกอาจพิการแต่กำเนิดได้ 
-  ระวังการใช้ยาร่วมกับการดื่มเครื่องดื่มที่มีแอลกอฮอล์ เพราะจะทำให้ปริมาณยาเฟนิโทอินในกระแสเลือดมีปริมาณสูงขึ้น แต่ถ้าใช้ยานี้ร่วมกับผู้ป่วยด้วยโรคพิษสุราเรื้อรัง จะก่อให้เกิดการลดปริมาณยาในกระแสเลือดได้เช่นกัน 
-  ระวังการใช้ยาเฟนิโทอินกับผู้ป่วยด้วยโรคความดันโลหิตต่ำ เพราะสามารถทำให้ผู้ป่วยมีอาการกำเริบมากขึ้น 
-  ระวังการใช้ยาเฟนิโทอินกับผู้ที่มีภาวะตับโต ผู้ที่มีภาวะดีซ่าน เพราะจะทำให้อาการของภาวะนั้นๆรุนแรงขึ้น 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาเฟนิโทอิน ยาแผนปัจจุบันทุกชนิด ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ  รวม ทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเฟนิโทอินมีปฏิกิริยาระหว่างยากับยาตัวอื่นอย่างไร? ///// 
ด้วยยาเฟนิโทอิน สามารถเกิดปฏิกิริยาระหว่างยา กับยาได้หลายชนิด จึงขอแบ่งปฏิกิริยาระหว่างยาของเฟนิโทอินกับยาอื่นๆ ออกเป็นกลุ่มใหญ่ๆ ดังนี้ 
-  การรับประทานยาต่อไปนี้ร่วมกับยาเฟนิโทอิน สามารถทำให้ระดับของ ยาเฟนิโทอินในกระแสเลือดมีปริมาณสูงขึ้น ยากลุ่มดังกล่าว เช่น Dicoumarol Disulfiram Methylphenidate Omeprazole Ticlopidine Viloxazine NSAIDs Halothane Chloramphenical Erythromycin INH Sulfonamides Felbamate Succinimides Amphotericin B Fluconazole Ketonazole Miconazole Itraconazole Benzodiazepines Amiodarone Diltiazem Nifidipine Estrogens Tolbutamide Fluoxetine และเครื่องดื่มที่มีแอลกอฮอล์เป็นส่วนผสม 
-  การรับประทานยาต่อไปนี้ร่วมกับยาเฟนิโทอิน สามารถทำให้ระดับของ ยาเฟนิโทอินในกระแสเลือดลดลง ยากลุ่มดังกล่าว เช่น Fluoroquinolones Diazoxide Reserpine Sucralfate Theophylline Vigabatrin 
-  กลุ่มยาที่มีผลกระทบต่อฤทธิ์ในการรักษาของยาเฟนิโทอิน ได้แก่ กลุ่มยากันชักกลุ่มอื่นๆ เช่น Chlordiazepoxide Diazepam 
-  กลุ่มยาที่ได้รับผลกระทบ และทำให้ฤทธิ์การรักษาของยากลุ่มดังกล่าวแตกต่างไปจากเดิม เมื่อรับประทานร่วมกับยาเฟนิโทอิน ได้แก่ Clozapine Corticosteroids Coumarin ยาต้านการจับตัวของเกล็ดเลือด Cyclosporine Diazoxide Furosemide Paroxetine Vitamin D Doxycycline Rifampicin Praziquantel Tetracycline Methadone Sulfonylurea และกลุ่มยาที่ใช้รักษาโรคเบาหวาน (Antidiabetic Drugs) 
 ///// ควรเก็บรักษายาเฟนิโทอินอย่างไร? ///// 
ควรเก็บยาเฟนิโทอิน ในอุณหภูมิไม่เกิน 25 องศาเซลเซียส (Celsius) เก็บยาให้พ้นแสง แดดและความชื้น และเก็บยาให้พ้นมือเด็ก 
 ///// ยาเฟนิโทอินมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นและบริษัทที่ผลิตยาเฟนิโทอินในประเทศไทย เช่น 
 ///// บรรณานุกรม ///// 
http://www.mims.com/Thailand/drug/info/Dilantin/?q=dilantin&amp;type=brief [2013,Dec11]. 
http://en.wikipedia.org/wiki/Phenytoin [2013,Dec11].
