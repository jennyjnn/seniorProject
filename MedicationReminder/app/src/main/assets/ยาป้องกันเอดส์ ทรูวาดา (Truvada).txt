ยาป้องกันเอดส์ ทรูวาดา (Truvada)
 ///// บทนำ ///// 
ยาทรูวาดา (Truvada) เป็นยาต้านไวรัสที่ประกอบไปด้วยตัวยา 2 ชนิดได้แก่ ทีโนโฟเวีย(Tenofovir) และ เอมทริไซตาไบน์ (Emtricitabine) ซึ่งยาทั้งสองต่างสนับสนุนการรักษาโรคเอดส์ซึ่งกันและกัน ปัจจุบันมีการศึกษาและพัฒนาในการใช้ทรูวาดาในการป้องกันการติดเชื้อเอชไอวีกับผู้ที่มีความเสี่ยงและได้ผลในระดับหนึ่ง 
 ///// ยาทรูวาดามีสรรพคุณ (คุณสมบัติ) อย่างไร? ///// 
ทรูวาดาเป็นยาต้านไวรัสเอชไอวี (HIV) ซึ่งเป็นสาเหตุที่ทำให้ภูมิคุ้มกันต้านทานโรคของร่างกายบกพร่องหรือเรียกว่า เอดส์ (AIDS, Acquired Immunodeficiency syndrome) 
 ///// ยาทรูวาดามีกลไกการออกฤทธิ์อย่างไร? ///// 
ยาทรูวาดาจะออกฤทธิ์ยับยั้งขบวนการพัฒนาโครงสร้างในตัวไวรัสเอชไอวี ทำให้การกระ จายตัวของไวรัสในร่างกายลดลง จึงช่วยให้ภูมิคุ้มกันต้านทานโรคของร่างกายกลับมาทำหน้าที่ และส่งผลให้ผู้ป่วยมีอาการดีขึ้น 
 ///// ยาทรูวาดามีรูปแบบการจัดจำหน่ายอย่างไร? ///// 
ยาทรูวาดามีรูปลักษณะเป็นยาเม็ดเคลือบฟิล์มสีฟ้า มีรูปแบบการจัดจำหน่ายที่ประกอบ ด้วยตัวยาทีโนโฟเวีย 300 มิลลิกรัมและตัวยาเอ็มทริไซตาไบน์ 200 มิลลิกรัม บรรจุขวดขนาด 30 เม็ด 
 ///// ยาทรูวาดามีขนาดรับประทานอย่างไร? ///// 
ขนาดรับประทานปกติของยาทรูวาดาคือ วันละ 1 เม็ด แต่สำหรับผู้ป่วยบางรายที่มีการทำ งานของไตผิดปกติอาจต้องปรับขนาดยา ดังนั้นการสั่งจ่ายยาจึงเป็นหน้าที่ของแพทย์ผู้ที่ทำการตรวจรักษาจะเป็นผู้พิจารณาเรื่องขนาดรับประทานรวมไปถึงระยะเวลาในการใช้ยา 
*****หมายเหตุ: 
ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาทรูวาดา ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดรวมทั้งอาการที่เกิดจากการแพ้ยาเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาทรูวาดาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่หรือกำลังให้นมบุตรหรือไม่ เพราะมียาหลายตัวสามารถผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาทรูวาดาควรทำอย่างไร? ///// 
หากลืมรับประทานยาทรูวาดาสามารถรับประทานยาเมื่อนึกขึ้นได้ โดยไม่ต้องเพิ่มปริมาณยาเป็น 2 เท่า 
 ///// ยาทรูวาดามีผลไม่พึงประสงค์อย่างไร? ///// 
ยาทรูวาดาสามารถก่อให้เกิดอาการที่ไม่พึงประสงค์หรือผลข้างเคียงเช่น เกิดภาวะเกลือแร่ฟอสเฟต (Phosphate) ในเลือดต่ำ (อาการเช่น สับสน กล้ามเนื้ออ่อนแรง) ภาวะกรดแลคติก (Lactic acid) เพิ่มสูงในกระแสเลือด (อาการเช่น คลื่นไส้อาเจียน ความดันโลหิตต่ำ หัวใจเต้นเร็ว) หายใจลำบาก ปวดท้อง มีภาวะน้ำย่อยอะไมเลส (Amylase, น้ำย่อยที่มักสูงขึ้นในภาวะตับอ่อนอักเสบ) เพิ่มขึ้น ภาวะตับอ่อนอักเสบ ภาวะตับอักเสบ ผื่นคัน มีอาการปวดกล้ามเนื้อ และกล้ามเนื้ออ่อนแรง มีภาวะกระดูกพรุน ไตและท่อปัสสาวะทำงานผิดปกติ 
 ///// มีข้อควรระวังการใช้ยาทรูวาดาอย่างไร? ///// 
ข้อควรระวังในการใช้ยาทรูวาดาคือ 
- ระวังการใช้กับผู้ที่แพ้ยาทรูวาดา 
- ปฏิบัติตามข้อปฏิบัติพื้นฐานในการใช้ยาทุกชนิด 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
 ///// ยาทรูวาดามีปฏิกิริยาระหว่างยากับยาตัวอื่นอย่างไร? ///// 
การรับประทานยาทรูวาดาร่วมกับยาต้านเชื้อเอชไอวีตัวอื่นอาจก่อให้เกิดผลข้างเคียงจากยาต้านเอชไอวีมากขึ้นหรือในทางกลับกันอาจเพิ่มผลข้างเคียงจากยาทรูวาดามากขึ้น ยาต้านเชื้อเอชไอวีตัวอื่นที่กล่าวถึงเช่น ไดดาโนซีน (Didanosine) และ อะทาซานาเวีย (Atazanavir) 
 ///// ควรเก็บรักษายาทรูวาดาอย่างไร? ///// 
การเก็บรักษายาทรูวาดาในที่แห้ง ระวังความชื้น เก็บยาในภาชนะที่ปิดมิดชิด ในที่ที่พ้นแสงแดด อุณหภูมิไม่ควรเกิน 25oC (องศาเซลเซียส/Celsius) ห้ามเก็บยาในช่องแช่แข็งของตู้ เย็น เก็บยาให้พ้นมือเด็กและสัตว์เลี้ยง ไม่เก็บยาในห้องน้ำ หรือในรถยนต์ 
 ///// ยาทรูวาดามีชื่ออื่นอีกไหม? ผลิตจากบริษัทอะไรบ้าง? ///// 
ชื่อการค้าและบริษัทผู้ผลิตยาทรูวาดาที่จำหน่ายในประเทศไทยเช่น 
 ///// บรรณานุกรม ///// 
1. http://www.mims.com/Hongkong/drug/info/Truvada/Truvada%20film-coated%20tab?q=truvada&amp;type=brief#Overdosage [2015,april25]
      2. http://en.wikipedia.org/wiki/Tenofovir/emtricitabine[2015,April25]
