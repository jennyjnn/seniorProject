แมกนีเซียมไตรซิลิเกต (Magnesium trisilicate)
 ///// ทั่วไป ///// 
แมกนีเซียมไตรซิลิเกต (Magnesium trisilicate หรือย่อว่า Mg trisilicate) เป็นสารอนินทรีย์ ที่ใช้ในอุตสาหกรรมอาหาร แต่ในทางเภสัชภัณฑ์ได้นำมาใช้เป็นยาลดกรดในกระเพาะอาหาร และรักษาอาการแสบร้อนกลางอกด้วยเหตุกรดไหลย้อน (GERD) อาการกรดที่มีมากดังกล่าวยังก่อให้เกิดภาวะท้องอืดตามมาอีกด้วย ปกติแมกนีเซียมไตรซิลิเกตมักถูกนำไปผสมร่วมกับยาลดกรดตัวอื่น โดยผลิตเป็นรูปแบบยาเม็ดชนิดเคี้ยวก่อนกลืนหรือรูปแบบยาน้ำแขวนตะกอน 
ในทางคลีนิกพบว่ายานี้ชนิดน้ำจะให้ประสิทธิภาพในการต้านฤทธิ์ของกรดในกระเพาะอาหารได้ดีกว่ายาเม็ด รูปแบบของยาลดกรดดังกล่าวสามารถหาซื้อได้ตามร้านขายยาทั่วไปและยังมีในสถานพยาบาลทั่วประเทศ สำหรับผลข้างเคียงที่เด่นๆของยานี้เช่น อาการท้องเสีย อีกทั้งการรับประทานแมกนีเซียมไตรซิลิเกตร่วมกับยาอื่นต้องเพิ่มความระมัดระวังให้มาก ดัวยยานี้จะสามารถรบกวนการดูดซึมของยาอื่นได้ จนทำให้ประสิทธิภาพของยาอื่นเหล่านั้นด้อยลงไป จึงควรหลีกเลี่ยงการรับประทานยานี้ร่วมกับยาอื่นหรือรับประทานโดยทิ้งระยะเวลาห่างกัน 2 ชั่วโมงเป็นอย่างต่ำ นอก จากนี้ยังมีเรื่องพฤติกรรมประจำวันที่จะช่วยให้การรักษาโรคของแมกนีเซียมไตรซิลิเกตได้ผลมากยิ่งขึ้นอย่างเช่น การงดรับประทานอาหารรสจัด เผ็ดจัด เปรี้ยวจัด กาแฟร้อน สุรา ลดการสูบบุหรี่ หรือลดภาวะเครียดทางอารมณ์ ซึ่งปัจจัยเหล่านี้จะกระตุ้นให้กรดในกระเพาะหลั่งออกมามากและเป็นเหตุให้อาการโรคกระเพาะหายได้ช้าลง ในผู้ป่วยบางรายต้องเข้ารับการตรวจเกลือแร่บางตัวในร่างกายก่อนใช้ยานี้เช่น เกลือโซเดียม เกลือฟอสเฟต ด้วยแมกนีเซียมไตรซิลิเกตสามารถทำให้สม ดุลของเกลือแร่ดังกล่าวในร่างกายเสียไป ดังนั้น ผู้บริโภค/ผู้ป่วยจะต้องได้รับคำแนะนำที่ถูกต้องก่อนการใช้ยาจากแพทย์หรือขอคำปรึกษาจากเภสัชกรใกล้บ้าน และสามารถหาข้อมูลเพิ่มเติมจากเอกสารกำกับยาที่แนบมากับภาชนะบรรจุภัณฑ์ 
 ///// แมกนีเซียมไตรซิลิเกตมีสรรพคุณ (คุณสมบัติ) อย่างไร? ///// 
ยาแมกนีเซียมไตรซิลิเกตมีสรรพคุณดังนี้เช่น 
- รักษาอาการแสบร้อนกลางอก (Heart burn) ด้วยภาวะกรดไหลย้อน (GERD) 
- รักษาและบำบัดอาการปวดท้องจากโรคกระเพาะอาหาร 
 ///// แมกนีเซียมไตรซิลิเกตมีกลไกการออกฤทธิ์อย่างไร? ///// 
กลไกการออกฤทธิ์ของยาแมกนีเซียมไตรซิลิเกตคือ ตัวยาจะเข้าไปทำปฏิกิริยากับกรดใน กระเพาะอาหารที่มีมากเกินไป ทำให้สภาวะความเป็นกรด – ด่างในกระเพาะอาหารมีความเหมาะสมมากยิ่งขึ้น จึงส่งผลให้ลดอาการแสบร้อนกลางอกรวมถึงภาวะท้องอืดและอาหารไม่ย่อย 
 ///// แมกนีเซียมไตรซิลิเกตมีรูปแบบการจัดจำหน่ายอย่างไร? ///// 
ยาแมกนีเซียมไตรซิลิเกตมีรูปแบบการจัดจำหน่ายดังนี้เช่น 
ก. ยาเม็ดที่ผสมร่วมกับยาอื่น: เช่น 
- Dried Aluminium hydroxide gel 300 มิลลิกรัม + Mg trisilicate 250 มิลลิกรัม + Atropine sulfate 0.125 มิลลิกรัม/เม็ด 
- Dried Aluminium hydroxide gel 400 มิลลิกรัม + Mg trisilicate 250 มิลลิกรัม/เม็ด 
- Dried Aluminium hydroxide gel 325 มิลลิกรัม + Mg trisilicate 260 มิลลิกรัม + Kaolin 130 มิลลิกรัม + Atropine sulphate 0.12 มิลลิกรัม/เม็ด 
- Dried Aluminium hydroxide gel 250 มิลลิกรัม + Mg trisilicate 250 มิลลิกรัม + Simethicone 100 มิลลิกรัม/เม็ด 
- Dried Aluminium hydroxide gel 200 มิลลิกรัม + Magnesium hydroxide 50 มิลลิกรัม + Mg trisilicate 250 มิลลิกรัม/เม็ด 
- Aluminium hydroxide 100 มิลลิกรัม + Mg trisilicate 300 มิลลิกรัม/เม็ด 
- Dried Aluminium hydroxide gel 250 มิลลิกรัม + Mg trisilicate 350 มิลลิกรัม + Simethicone 100 มิลลิกรัม/เม็ด 
ข. ยาน้ำแขวนตะกอนที่ผสมร่วมกับยาอื่น: เช่น 
- Magnesium carbonate light 250 มิลลิกรัม + Magnesium trisilicate 250 มิลลิกรัม + Sodium hydrogen carbonate 250 มิลลิกรัม/5มิลลิลิตร 
 ///// แมกนีเซียมไตรซิลิเกตมีขนาดรับประทานอย่างไร? ///// 
ด้วยสูตรตำรับยาลดกรดในประเทศไทยที่มีแมกนีเซียมไตรซิลิเกตเป็นส่วนประกอบมีอยู่มากมายหลายสูตรตำรับ จึงทำให้ขนาดรับประทาน/วิธีการรับประทานอาจมีความแตกต่างกันออกไป แต่จะขอยกตัวอย่างการรับประทานยาน้ำ 1 สูตรตำรับคือ Magnesium Trisilicate Mixture BP ที่ประกอบด้วย Magnesium Carbonate Light 250 มิลลิกรัม + Magnesium Trisilicate 250 มิลลิกรัม + Sodium Hydrogen Carbonate 250 มิลลิกรัม/5 มิลลิลิตร โดยมีขนาดรับประทานของสูตรตำรับข้างต้นที่ใช้ลดอาการแสบร้อนกลางอกและอาหารไม่ย่อยดังนี้เช่น 
- ผู้ใหญ่และเด็กที่อายุมากกว่า 12 ปีขึ้นไป: รับประทานครั้งละ 10 - 20 มิลลิลิตรวันละ 3 ครั้ง 
- เด็กอายุ 5 - 12 ปี : รับประทานครั้งละ 5 - 10 มิลลิลิตรวันละ 3 ครั้ง 
- เด็กอายุต่ำกว่า 5 ปีลงมา: ยังไม่มีการศึกษาที่ให้ข้อมูลแน่ชัดในการใช้ยานี้รักษาอาการของเด็กกลุ่มนี้ ดังนั้นการใช้ยาและขนาดยาจึงอยู่ในดุลพินิจของแพทย์ผู้รักษา 
- อนึ่ง: ก่อนรับประทานยาให้เขย่าขวดยาทุกครั้ง หลังรับประทานยาแล้วให้ดื่มน้ำสะอาดตามเพียง เล็กน้อย 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์ หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแมกนีเซียมไตรซิลิเกต ผู้ป่วยควรแจ้งแพทย์/พยาบาล และเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาแมกนีเซียมไตรซิลิเกตอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาแมกนีเซียมไตรซิลิเกตสามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// แมกนีเซียมไตรซิลิเกตมีผลไม่พึงประสงค์อย่างไร? ///// 
ยาแมกนีเซียมไตรซิลิเกตสามารถก่อให้เกิดผลไม่พึงประสงค์ (ผลข้างเคียง) ดังนี้เช่น มีภาวะท้องเสีย ปวดท้องแบบปวดบิด/เกร็ง ท้องอืด และการใช้ยานี้เป็นระยะเวลานานอาจจะทำให้เกิดนิ่วในไต 
 ///// มีข้อควรระวังการใช้แมกนีเซียมไตรซิลิเกตอย่างไร? ///// 
มีข้อควรระวังการใช้ยาแมกนีเซียมไตรซิลิเกตดังนี้เช่น 
- ห้ามใช้กับผู้ที่แพ้ยานี้หรือแพ้ส่วนประกอบของยานี้ 
- ห้ามใช้ยานี้กับผู้ป่วยโรคไตวาย 
- ห้ามใช้ยานี้กับผู้ป่วยที่มีภาวะเกลือฟอสเฟตในร่างกายต่ำ 
- ระวังการใช้ยานี้กับผู้ป่วยที่ไตและ/หรือตับทำงานผิดปกติ 
- ระวังการใช้ยานี้กับสตรีตั้งครรภ์และสตรีที่อยู่ในภาวะให้นมบุตร การจะใช้ยานี้กับผู้ป่วยกลุ่มนี้ต้องอยู่ในดุลยพินิจของแพทย์เท่านั้น 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง: ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแมกนีเซียมไตรซิลิเกตด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// แมกนีเซียมไตรซิลิเกตมีปฏิกิริยาระหว่างยากับยาตัวอื่นอย่างไร? ///// 
ยาแมกนีเซียมไตรซิลิเกตมีปฏิกิริยาระหว่างยากับยาตัวอื่นดังนี้เช่น ยาแมกนีเซียมไตรซิลิเกตสามารถลดการดูดซึมของยาหลายตัวและหลายกลุ่มหากรับประทานร่วมกันจนเป็นเหตุให้ประสิทธิภาพหรือฤทธิ์ในการรักษาของยาอื่นเหล่านั้นด้อยลงไป เพื่อหลีกเลี่ยงเหตุการณ์ดังกล่าวจึงควรรับประทานยาอื่นเหล่านั้นห่างจากการรับประทานแมกนีเซียมไตรซิลิเกต 2 ชั่วโมงเป็นอย่างต่ำ ยากลุ่มดังกล่าวเช่น ยา ACE inhibitors, Atazanavir (ยาต้านไวรัส), Azithromycin, Cefpodoxine (ยาปฏิชีวนะ), Chloroquine, Chlopromazine, Hydroxychloroquine, Ferrous sulfate, Ferrous gluconate (ยาธาตุเหล็ก), Penicillamine (ยาทางด้านพิษวิทยา), Gabapen tin, Fexofenadine (ยาแก้แพ้), Rifampicin, Levothyroxine, Sulpiride (ยาโรคทางจิตเวช) 
 ///// ควรเก็บรักษาแมกนีเซียมไตรซิลิเกตอย่างไร? ///// 
สามารถเก็บยาแมกนีเซียมไตรซิลิเกตที่อุณหภูมิห้อง ห้ามเก็บยาในช่องแช่แข็งของตู้เย็น ไม่ควรเก็บยาในห้องน้ำหรือในรถยนต์ ควรเก็บยาในภาชนะที่ปิดมิดชิด พ้นแสงแดด ความร้อนและ ความชื้น และเก็บยาให้พ้นมือเด็กและสัตว์เลี้ยง 
 ///// แมกนีเซียมไตรซิลิเกตมีชื่ออื่นอีกไหม? ผลิตจากบริษัทอะไรบ้าง? ///// 
ยาแมกนีเซียมไตรซิลิเกตที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://www.netdoctor.co.uk/digestive-health/medicines/magnesium-trisilicate-tablets-bp.html [2015,Jan24]
	2. http://www.patient.co.uk/medicine/magnesium-trisilicate [2015,Jan24]
	3. https://www.medicines.org.uk/emc/medicine/25289 [2015,Jan24]
	4. http://www.mims.com/Thailand/drug/search/?q=magnesium%20trisilicate&amp;page=0 [2015,Jan24]
