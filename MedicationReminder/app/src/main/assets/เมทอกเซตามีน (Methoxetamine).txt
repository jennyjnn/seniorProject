เมทอกเซตามีน (Methoxetamine)
 ///// บทนำ ///// 
ยา/สารเมทอกเซตามีน(Methoxetamine เขียนย่อว่า MXE) เป็นอนุพันธ์หนึ่งของยาKetamine   ทางคลินิกใช้เป็นยาสลบช่วยสงบประสาท โดยมีกลไกการออกฤทธิ์ในลักษณะที่เรียกว่า เอนเอ็มดีเอ รีเซพเตอร์ แอนตาโกนิสต์(NMDA receptor antagonist หรือ The N-methyl-D-aspartate receptor antagonist) ยาชนิดนี้ได้ถูกลักลอบใช้เป็นยากระตุ้นความบันเทิง(Recreational drug) และใช้เป็นยาหลอนประสาท
แบบไซเคเดลิก(Psychedelic drug) โดยผู้เสพจะสูญเสียความรู้สึกความเป็นตัวเอง  
มีฤทธิ์คลายอารมณ์ซึมเศร้า  กระตุ้นให้มีความรู้สึกเคลิบเคลิ้ม  อย่างไรก็ตามผู้ที่เสพยานี้               อาจมีอาการ  คลื่นไส้   อาเจียน  ท้องเสีย   และหัวใจเต้นเร็ว ร่วมด้วยเช่นกัน 
ยาเมทอกเซตามีนเป็นยาที่มีฤทธิ์ทำให้สลบ  ส่งผลกระทบต่อระบบประสาท และการทำงานของหัวใจ ประกอบกับการใช้ยานี้ต้องเป็นไปด้วยความระมัดระวัง  การศึกษาความเป็นพิษที่เกิดต่อมนุษย์ยังต้องอาศัยสถิติทางคลินิกและใช้เวลาอีกยาวนานจึงจะได้ข้อสรุปที่ชัดเจน  
แต่ขณะเดียวกันมีรายงานว่า ผู้ที่ลักลอบเสพยาเมทอกเซตามีนเกินขนาด เสียชีวิตด้วยภาวะ
สมองขาดออกซิเจนด้วยมีปริมาณเลือดไปเลี้ยงสมองไม่เพียงพอ   เกิดอาการหัวใจขาดเลือดและหลอดเลือดแดงใหญ่ที่ไปเลี้ยงไตตีบตัน  ผู้ที่เสพยาจะมีอาการทุกข์ทรมานก่อน               ที่จะเสียชีวิต 
เพื่อเป็นการป้องกันการลักลอบใช้ยาเมทอกเซตามีนอย่างผิดวัตถุประสงค์ตลอดจนกระทั่งปิดเส้นทางการผลิตและจัดจำหน่าย   องค์การอนามัยโลกจึงประกาศ
ระงับการใช้ยาเมทอกเซตามีนในหัตถการทางคลินิก  ส่งผลให้หลายประเทศทั่วโลก
ประกาศให้ยานี้เป็นยาผิดกฎหมายหรือเป็นยาเสพติดให้โทษ  ผู้ใดทำการผลิตหรือจัดจำหน่ายจะต้องได้รับโทษสถานหนัก 
 
 ///// สรรพคุณของเมทอกเซตามีนมีอะไรบ้าง? ///// 
วัตถุประสงค์เริ่มแรกของการสังเคราะห์ยา/สารเมทอกเซตามีนเพื่อใช้เป็นยาสลบสำหรับทำหัตถการผ่าตัด  ยาชนิดนี้มีการออกฤทธิ์คล้ายกับยา Ketamine  แต่ด้วยคุณสมบัติที่ทำให้เกิดอารมณ์เคลิบเคลิ้มและหลอนประสาท จึงมีบุคคลบางกลุ่มนำยาชนิดนี้มาใช้
อย่างผิดวัตถุประสงค์ทางคลินิก เช่น ใช้เป็น ยากระตุ้นความบันเทิง  ยาหลอนประสาท ส่งผลให้มีการเสพยาอย่างต่อเนื่อง ประกอบกับมีข้อมูลเสียชีวิตกับบุคคลที่เสพยานี้ หลายประเทศจึงประกาศให้ยาเมทอกเซตามีนเข้าข่ายยาเสพติดหรือเป็นยาผิดกฎหมาย
และไม่มีการใช้ทางคลินิกอีกต่อไป 
 
 ///// กลไกการออกฤทธิ์ของเมทอกเซตามีนเป็นอย่างไร? ///// 
ยา/สารเมทอกเซตามีน มีกลไกการออกฤทธิ์ในสมองบริเวณตัวรับ(Receptor) ชื่อ NMDA receptor โดยตัวยาจะยับยั้งการทำงานของสารสื่อประสาทชนิด Glutamate  ทำให้เกิดการระงับความรู้สึกเจ็บปวด  นอกจากนี้ ยาเมทอกเซตามีนยังออกฤทธิ์ยับยั้งการดูดคืนกลับของสารสื่อประสาทประเภทเซโรโทนิน/Serotonin (Serotonin reuptake inhibitor) ทำให้ปริมาณเซโรโทนินในสมองเพิ่มมากขึ้นจนส่งผลให้ลดอาการซึมเศร้า  อาการวิตกกังวล  การใช้อย่างถูกต้องตามหลักการแพทย์แผนปัจจุบันเท่านั้น จึงจะส่งผลดีและก่อให้เกิดประโยชน์ต่อผู้ที่ได้รับยาชนิดนี้มากที่สุด 
 
 ///// รูปแบบการจัดจำหน่ายของเมทอกเซตามีนมีอะไรบ้าง? ///// 
รูปแบบการจัดจำหน่ายของยาเมทอกเซตามีน เช่น 
- ยาฉีดที่ถูกออกแบบมาเพื่อใช้ในห้องผ่าตัด แต่ถูกระงับการผลิตเพื่อตัดเส้นทาง           
  การนำมาใช้แบบผิดวัตถุประสงค์ 
- ยาผงที่เป็นการลักลอบผลิตเพื่อใช้เสพในลักษณะของยาเสพติด 
 ///// ผลข้างเคียงหรืออาการพิษของเมทอกเซตามีนมีอะไรบ้าง? ///// 
ยาเมทอกเซตามีนสามารถก่อให้เกิดผลไม่พึงประสงค์จากยา(ผลข้างเคียง/อาการข้างเคียง)หรือพิษต่อการทำงานในระบบอวัยวะต่างๆของร่างกายดังนี้ เช่น 
- ผลต่อระบบประสาท:  เช่น  ส่งผลให้พูดไม่ชัด  มีไข้  กดสมอง ทำให้หมดสติ และมีอาการโคม่า 
- ผลต่อระบบหัวใจและหลอดเลือด:  เช่น หัวใจเต้นเร็ว    ความดันโลหิตสูง 
- ผลต่อสภาพจิตใจ: เช่น ก้าวร้าว  เห็นภาพหลอน  รู้สึกสับสน  วิตกกังวล 
- ผลต่อตา:  เช่น มีอาการตากระตุก   รูม่านตาขยาย 
- ผลต่อระบบทางเดินปัสสาวะ: เช่น การทำงานของทางเดินปัสสาวะผิดปกติ และ  
สามารถตรวจพบเมทอกเซตามีนได้จากปัสสาวะ 
 
 ///// ชื่อเรียกของเมทอกเซตามีนที่มีการลักลอบจำหน่ายมีอะไรบ้าง? ///// 
การจำหน่ายยา/สารเมทอกเซตามีนในตลาดมืด ได้ใช้ชื่อการค้าเป็นจำนวนมาก อาจใช้เรียกเป็นชื่อที่มีความหมายหรือใช้อักษรย่อต่างๆดังต่อไปนี้ เช่น
Hypnotic, Jipper, Kmax, Kwasqik, Legal, Ketamine, Lotus, MA, Magic, MEX, Mexxy, Minx, M-ket, MXE, Panoramix, Roflcoptr, Special K, Special M, X Ultraviolet และ Zeolite 
 
 ///// บรรณานุกรม ///// 
http://www.who.int/medicines/areas/quality_safety/4_22_review.pdf  [2018,March3] 
https://drugabuse.com/library/effects-methoxetamine/  [2018,March3] 
https://en.wikipedia.org/wiki/Methoxetamine  [2018,March3] 
http://www.who.int/medicines/access/controlled-substances/5.9_Methoxetamine_CRev.pdf  [2018,March3]
