ยาบรอมเฟนิรามีน (Brompheniramine)
 ///// บทนำ ///// 
ยาบรอมเฟนิรามีน (Brompheniramine) ถูกจัดอยู่ในกลุ่มยาแอนติฮิสตามีน (Antihista mine) แพทย์นำมาใช้รักษาอาการแพ้ต่างๆ อาทิเช่น แพ้อากาศ ในตลาดยาของบ้านเรา สามารถพบเห็นได้ทั้งในรูปแบบยาเดี่ยวและยาผสมซึ่งมีส่วนประกอบของยาอื่นรวมอยู่ด้วย 
หลังรับประทาน ยาบรอมเฟนิรามีนจะถูกดูดซึมเข้าสู่ร่างกายจากระบบทางเดินอาหาร ในทุกๆ 25 ชั่วโมงระดับยาในกระแสเลือดจะลดลงไปครึ่งหนึ่ง โดยจะถูกขับออกจากร่างกายทางปัสสาวะ 
หากเปรียบเทียบคุณประโยชน์ ถือได้ว่ายาบรอมเฟนิรามีนเป็นทางเลือกที่ดี และมีใช้อย่างแพร่หลาย อีกทั้งมีราคาถูก พบได้ทั้งในร้านขายยาและในโรงพยาบาลทั่วไป 
เพื่อความเหมาะสม ปลอดภัย ต่อผู้บริโภค จึงควรต้องใช้ยาตามคำสั่งแพทย์หรือปรึกษาเภ สัชกรทุกครั้งก่อนใช้ ด้วยยาบรอมเฟนิรามีนจัดเป็นยาอันตราย ผู้ป่วยจึงไม่สมควรซื้อหามารับประ ทานเอง 
 ///// ยาบรอมเฟนิรามีนมีสรรพคุณ (คุณสมบัติ) อย่างไร? ///// 
ยาบรอมเฟนิรามีน ใช้รักษาและบรรเทาอาการ โรคหวัด คัดจมูก อาการคันตา ตาแฉะ จาม 
 ///// ยาบรอมเฟนิรามีนมีกลไกการออกฤทธิ์อย่างไร? ///// 
ยาบรอมเฟนิรามีน จะออกฤทธิ์ยับยั้งการหลั่งสารฮิสตามีน (Antihistamine) อีกทั้งยังยับ ยั้งฤทธิ์ของสารคลอลิเนอจิก (Antichlorinergic, สารต้านการทำงานของสารสื่อประสาทจากระ บบประสาท) ด้วยกลไกดังกล่าว ส่งผลให้บรอมเฟนิรามีนมีฤทธิ์ในการรักษาอาการแพ้ได้ 
 ///// ยาบรอมเฟนิรามีนมีรูปแบบการจัดจำหน่ายอย่างไร? ///// 
ยาบรอมเฟนิรามีน จัดจำหน่ายในรูปแบบ 
- ยาเม็ดขนาด 4 มิลลิกรัม 
- ยาน้ำขนาด 2 มิลลิกรัม ต่อ 1 ช้อนชา 
 ///// ยาบรอมเฟนิรามีนมีขนาดรับประทานอย่างไร? ///// 
ยาบรอมเฟนิรามีนมีขนาดรับประทาน ดังนี้ 
-  ผู้ใหญ่ รับประทานครั้งละ 4–8 มิลลิกรัม วันละ 3–4 ครั้ง 
-  ขนาดสูงสุดของการรับประทานไม่ควรเกิน 40 มิลลิกรัมภายใน 24 ชั่วโมง 
- ยานี้สามารถรับประทานก่อนหรือหลังอาหารก็ได้ 
แพทย์จะเป็นผู้ปรับขนาดและกำหนดระยะเวลาในการรับประทานยา โดยเฉพาะกรณีผู้ ป่วยเด็ก 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาบรอมเฟนิรามีน ผู้ป่วยควรแจ้งแพทย์/พยาบาล และเภ สัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาบรอมเฟนิรามีน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงของยาต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาบรอมเฟนิรามีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาบรอมเฟนิรามีนมีผลไม่พึงประสงค์อย่างไร? ///// 
ยาบรอมเฟนิรามีน สามารถส่งผลข้างเคียง (ผลไม่พึงประสงค์) ต่อสมอง ทำให้รู้สึกมึนงง และง่วงนอน นอกจากนี้อาจพบอาการ ปวดศีรษะ ชัก ตัว/มือสั่น สับสน รู้สึกไม่สบายในระบบทาง เดินอาหาร ซึ่งผลข้างเคียงที่อาจพบน้อย ได้แก่ อาการผื่นคัน 
 ///// มีข้อควรระวังการใช้ยาบรอมเฟนิรามีนอย่างไร? ///// 
ข้อควรระวังในการใช้ยาบรอมเฟนิรามีน คือ 
-  ห้ามใช้ยานี้กับเด็กที่คลอดก่อนกำหนดรวมไปถึงเด็กทารก 
- ระวังการใช้ยานี้กับหญิงตั้งครรภ์ และหญิงที่อยู่ในภาวะให้นมบุตร 
- หลีกเลี่ยงการใช้ยากับผู้ป่วยด้วยโรคต้อหิน ผู้ป่วยด้วยโรคลมชัก ผู้เป็นโรคตับ ผู้ที่มีภา วะท่อปัสสาวะตีบตัน ผู้สูงอายุ 
- ขณะรับประทานยานี้ไม่ควรขับขี่ยวดยานพาหนะ หลีกเลี่ยงการทำงานกับเครื่องจักร เพราะอาจง่วงนอน จนก่อให้เกิดอันตรายได้ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมถึงยาบรอมเฟนิรามีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่น กัน 
 ///// ยาบรอมเฟนิรามีนมีปฏิกิริยาระหว่างยากับยาตัวอื่นอย่างไร? ///// 
ยาบรอมเฟนิรามีน มีปฏิกิริยาระหว่างยากับยาอื่นๆ ดังนี้ 
-  การรับประทานยาบรอมเฟนิรามีน ร่วมกับเครื่องดื่มที่มีแอลกอฮอล์ จะส่งผลให้เกิดอาการ วิง เวียน สับสน และง่วงนอนมากยิ่งขึ้น 
- การใช้ยาบรอมเฟนิรามีนร่วมกับยาที่บรรเทาอาการแพ้อื่นๆ สามารถเพิ่มฤทธิ์ของผลข้างเคียงของยาบรอมเฟนิรามีนได้มากขึ้น เช่น มีอาการมึนงง ง่วงนอน การควบคุม การทรงตัวทำได้ไม่ดี ยาที่ใช้บรรเทาอาการแพ้ดังกล่าว เช่น	Cetirizine 
-  การใช้ยาบรอมเฟนิรามีน ร่วมกับกลุ่มยาที่รักษาอาการวิตกกังวล (ยาคลายเครียด) อาการนอนไม่หลับ สามารถก่อให้เกิดผลข้างเคียงจากกลุ่มยาดังกล่าวได้มากยิ่งขึ้น เช่น รู้สึกง่วงนอนมาก ฤทธิ์ในการสงบประสาทมากขึ้น ยาที่บรรเทาอาการวิตกกังวลดังกล่าว เช่น Diazepam, Loraze pam 
- การใช้ยาบรอมเฟนิรามีนร่วมกับยาลดน้ำมูกบางตัว สามารถลดอาการข้างเคียงของยาบรอมเฟนิรามีนได้ เช่น อาการง่วงนอนน้อยลง ยาลดน้ำมูกดังกล่าว เช่น	 Phenylephrine, Pseudoe phedrine 
- การใช้ยาบรอมเฟนิรามีนร่วมกับยาแก้ปวดที่เป็นกลุ่มยาเสพติด สามารถเพิ่มฤทธิ์ในการสงบประสาทได้มากขึ้น ยาแก้ปวดที่เป็นกลุ่มยาเสพติด เช่น Morphine 
 ///// ควรเก็บรักษายาบรอมเฟนิรามีนอย่างไร? ///// 
สามารถเก็บยาบรอมเฟนิรามีน ในอุณหภูมิห้อง พ้นแสงแดด และความชื้น และเก็บยาให้พ้นมือเด็กเสมอ 
 ///// ยาบรอมเฟนิรามีนมีชื่ออื่นอีกไหม? ผลิตจากบริษัทอะไรบ้าง? ///// 
ในประเทศไทย ยาบรอมเฟนิรามีน มีชื่อการค้าอื่นๆและบริษัทผู้ผลิต เช่น 
 
 ///// บรรณานุกรม ///// 
https://www.mims.com/THAILAND/Home/GatewaySubscription/?generic=brompheniramine [2014,March22]. 
http://en.wikipedia.org/wiki/Brompheniramine [2014,March27]. 
http://www.drugs.com/drug-interactions/brompheniramine.html [2014,Marc27]. 
http://reference.medscape.com/drug-interactionchecker [2014,March27]. 
MIMS Pharmacy Thailand 9th Edition 2009, page 74
