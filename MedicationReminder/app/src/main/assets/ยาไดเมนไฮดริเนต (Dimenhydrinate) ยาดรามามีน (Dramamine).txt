ยาไดเมนไฮดริเนต (Dimenhydrinate) ยาดรามามีน (Dramamine)
 ///// ทั่วไป ///// 
ยาไดเมนไฮดริเนต (Dimenhydrinate) หรือชื่อการค้าที่นิยม คือ ยาดรามามีน (Dra mamine) เป็นยาในกลุ่มแอนติฮีสตามีน (Antihistamine) ใช้รักษาอาการแพ้ต่างๆ เช่น อาการคลื่นไส้ อาเจียนจากการเมารถ เมาเรือ ซึ่งรูปแบบที่พบเห็นในร้านขายยาได้แก่ ยาเม็ด ยาน้ำ ยาเหน็บทวาร และยาฉีด ผลข้างเคียงจากยาที่พบได้บ่อยคือ มีอาการง่วงนอน มึนงง 
อย่างไรก็ตาม ยานี้ยังเป็นที่นิยมใช้ ด้วยมีราคาถูกและหาซื้อได้ง่ายตามร้านขายยาทั่ว ไป สตรีมีครรภ์สามารถรับประทานยานี้ได้ แต่ต้องให้แพทย์เป็นผู้พิจารณาสั่งจ่ายเท่านั้น 
 ///// ยาไดเมนไฮดริเนตมีสรรพคุณ (คุณสมบัติ) อย่างไร? ///// 
สรรพคุณของยาไดเมนไฮดริเนต คือ แก้อาการเมารถ เมาเรือ (Motion Sickness) ระงับและบรรเทาอาการวิงเวียนศีรษะ คลื่นไส้อาเจียน 
 ///// ยาไดเมนไฮดริเนตมีกลไกการออกฤทธิ์อย่างไร? ///// 
ยาไดเมนไฮดริเนต ออกฤทธิ์ต้านหรือยับยั้งสารที่มีชื่อว่า Histamine ซึ่งมีฤทธิ์กระตุ้นอา การแพ้ เช่น อาการเมารถ คลื่นไส้ (แต่ยานี้มักจะส่งผลข้างเคียงให้มีอาการง่วงนอน และรู้สึกอ่อนเพลียตามมา) 
 ///// ยาไดเมนไฮดริเนตมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาไดเมนไฮดริเนต คือ 
- ยาเม็ด ขนาดความแรง 50 มิลลิกรัม 
- ยาน้ำ ขนาดความแรง 15 มิลลิกรัมในยา 5 มิลลิลิตร 
- ยาเหน็บทวาร ขนาดความแรง 50 มิลลิกรัม 
- ยาฉีด ขนาดความแรง 50 มิลลิกรัมต่อยา 1 มิลลิลิตร 
 ///// ยาไดเมนไฮดริเนตมีขนาดรับประทานอย่างไร? ///// 
ยาไดเมนไฮดริเนต สำหรับป้องกันการเมารถเมาเรือในผู้ใหญ่ ให้รับประทาน 1 – 2 เม็ดก่อนขึ้นรถหรือเรือเป็นเวลาครึ่งชั่วโมงอย่างต่ำ ไม่ควรรับประทานยาเกิน 8 เม็ด/วัน 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาไดเมนไฮดริเนต ผู้ป่วยควรแจ้งแพทย์/พยาบาล และเภ สัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาไดเมนไฮดริเนต อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนได้ 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไดเมนไฮดริเนต สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาไดเมนไฮดริเนตมีผลไม่พึงประสงค์อย่างไร? ///// 
ยาไดเมนไฮดริเนตมีผลไม่พึงประสงค์ (ผลข้างเคียง) คือ ทำให้รู้สึกง่วงนอน วิงเวียน ศีรษะ การมองเห็นผิดปกติ/ตามัว ตาแห้ง ปากแห้ง และความดันโลหิตต่ำ 
 ///// มีข้อควรระวังการใช้ยาไดเมนไฮดริเนตอย่างไร? ///// 
ข้อควรระวังในการใช้ยาไดเมนไฮดริเนต ได้แก่ 
-  ห้ามใช้กับทารกที่คลอดก่อนกำหนด 
-  ห้ามใช้ยากับผู้ที่เป็นโรคหืดชนิดเฉียบพลัน 
-  ห้ามใช้ยากับผู้ที่แพ้ยานี้ 
-  ขณะที่ได้รับยานี้ ไม่ควรขับขี่ยานพาหนะ หรือทำงานเกี่ยวกับเครื่องจักร จากผลข้างเคียงของยาที่ทำให้เกิดการง่วงนอน 
อนึ่ง เมื่อจะใช้ยาทุกชนิด ต้องตระหนักถึงความปลอดภัยในการใช้ยาเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรปรึกษาเภสัชกรประจำร้านขายยาก่อนซื้อยาใช้เองเสมอเช่นกัน 
 ///// ยาไดเมนไฮดริเนตมีปฏิกิริยาระหว่างยากับยาตัวอื่นอย่างไร? ///// 
การใช้ยาไดเมนไฮดริเนต ร่วมกับเครื่องดื่มที่ออกฤทธิ์กดการทำงานของประสาทส่วน กลางหรือสมอง สามารถก่อให้เกิดผลข้างเคียงต่างๆเพิ่มขึ้นได้ เช่น อาการวิงเวียนศีรษะ ขาดการควบคุมสติ เครื่องดื่มที่ออกฤทธิ์กดการทำงานของประสาทส่วนกลาง เช่น แอลกอฮอล์ 	 	การใช้ยาไดเมนไฮดริเนต ร่วมกับยาที่ออกฤทธิ์กดการทำงานของสมอง หรือระบบประสาท สามารถก่อให้เกิดอาการ วิงเวียนศีรษะ ง่วงนอน ความสามารถในการควบคุมสติสัมปชัญญะลด ลง ยาดังกล่าว เช่น Amitriptyline 
 ///// ควรเก็บรักษายาไดเมนไฮดริเนตอย่างไร? ///// 
สามารถเก็บยาไดเมนไฮดริเนต ในอุณหภูมิห้อง พ้นแสงแดดและความชื้น และต้องเก็บยาให้พ้นมือเด็ก 
 ///// ยาไดเมนไฮดริเนตมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นของยาไดเมนไฮดริเนต และบริษัทผู้ผลิตในประเทศไทย เช่น 
 ///// บรรณานุกรม ///// 
http://www.mims.com/THAILAND/Home/GatewaySubscription/?generic=dimenhydrinate [2013,Nov20]. 
http://en.wikipedia.org/wiki/Dimenhydrinate [2013,Nov 20]. 
MIMS THAILAND .TIMS.110th Ed 2008
