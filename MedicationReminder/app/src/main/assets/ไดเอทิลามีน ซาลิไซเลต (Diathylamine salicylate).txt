ไดเอทิลามีน ซาลิไซเลต (Diathylamine salicylate)
 ///// บทนำ ///// 
ยาไดเอทิลามีน ซาลิไซเลต (Diathylamine salicylate) เป็นอนุพันธุ์ของกรดซาลิไซลิก(Salicylic acid, กรดที่มีคุณสมบัติลดไข้ ลดปวด ต้านการอักเสบ) ทางคลีนิกใช้เป็นยารักษาอาการปวดข้อ ปวดกล้ามเนื้อ อาการเคล็ด ขัดยอก บรรรเทาอาการปวด และลดการอักเสบ 
ปกติยานี้มีการผลิตเป็นรูปแบบยาทาภายนอก/ยาใช้ภายนอกเช่น ยาครีมหรือเจล การทาผิวด้วยยาไดเอทิลามีนซาลิไซเลตมักจะทำให้เกิดอาการแดงหรือมีการระคายเคืองในบริเวณที่ทา การใช้ยาประเภทนี้ครั้งแรกๆจึงควรทาแต่เพียงเบาบางในบริเวณที่มีการอักเสบ เพื่อให้แน่ใจก่อนว่าผิวของผู้ป่วยไม่แพ้ยานี้แต่อย่างใด และควรพิจารณาต่ออีกว่าผู้ป่วยกลุ่มใดจึงจะใช้ยาไดเอทิลามีน ซาลิไซเลตได้อย่างปลอดภัย ด้วยมีบางกลุ่มอาการโรคที่ไม่สมควรใช้ยานี้รักษาเช่น กับเด็กอายุต่ำกว่า 6 ปีด้วยอยู่ในวัยที่ผิวบอบบาง อาจจะทนการระคายเคืองจากยานี้ไม่ได้ หรือผู้ที่มีแผลเปิด แผลฉีกขาด ด้วยจะทำให้บาดแผลอักเสบและปวดแสบมากยิ่งขึ้น 
อนึ่ง ก่อนใช้ยาประเภทนี้ผู้บริโภคสามารถสอบถามและขอคำแนะนำการใช้จากแพทย์ เภสัชกร หรืออ่านจากเอกสารกำกับยาที่แนบมากับตัวผลิตภัณฑ์ 
 ///// ไดเอทิลามีน ซาลิไซเลตมีสรรพคุณ (คุณสมบัติ) อย่างไร? ///// 
ยาไดเอทิลามีน ซาลิไซเลตมีสรรพคุณดังนี้เช่น 
-  ลดและบรรเทาอาการปวดของกล้ามเนื้อและข้อต่างๆตามร่างกาย 
-  บรรเทาอาการฟกช้ำ บวมจากการกระแทก 
 ///// ไดเอทิลามีน ซาลิไซเลตมีกลไกการออกฤทธิ์อย่างไร? ///// 
ถึงแม้ยาไดเอทิลามีน ซาลิไซเลตจะถูกทำเป็นยาที่ใช้ทาภายนอก/ยาใช้ภายนอก กลไกการออกฤทธิ์ของยาคือ ตัวยาจะส่งผลให้เกิดการขยายตัวของหลอดเลือดใต้ผิวหนังที่ทายา อีกทั้งทำให้รู้สึกอุ่นในบริเวณที่มีการสัมผัสยา ส่งผลให้เลือดไหลเวียนในบริเวณนั้นได้ดีขึ้น และเกิดฤทธิ์ลดอาการปวด อาการบวมตามสรรพคุณ 
 ///// ไดเอทิลามีน ซาลิไซเลตมีรูปแบบการจัดจำหน่ายอย่างไร? ///// 
สำหรับประเทศไทยจะจำหน่ายยาไดเอทิลามีน ซาลิไซเลตในรูปแบบยาเจลที่ผสมร่วม กับยาอื่นเช่น Aescin 1 กรัม + Diethylamine salicylate 5 กรัม/เจล 100 กรัม 
 ///// ไดเอทิลามีน ซาลิไซเลตมีขนาดการบริหารยาอย่างไร? ///// 
ยาไดเอทิลามีน ซาลิไซเลตมีขนาดการบริหารยา/การใช้ยาดังนี้เช่น 
- ผู้ใหญ่: ทาบริเวณที่ปวดฟกช้ำวันละ 2 - 4 ครั้ง และสามารถหยุดการใช้ยาเมื่ออาการ อักเสบ ปวด บวม หายหรือดีขึ้น 
- เด็ก: ไม่ควรใช้ยานี้ดังกล่าวแล้วในหัวข้อ บทนำ โดยเฉพาะในเด็กอายุต่ำกว่า 6 ปี (เด็กเล็ก) 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไดเอทิลามีน ซาลิไซเลต ผู้ป่วยควรแจ้งแพทย์/พยาบาล และเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาไดเอทิลามีน ซาลิไซเลตอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 	- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// ไดเอทิลามีน ซาลิไซเลตมีผลไม่พึงประสงค์อย่างไร? ///// 
ยาไดเอทิลามีน ซาลิไซเลตสามารถก่อให้เกิดผลไม่พึงประสงค์ (ผลข้างเคียง/อาการข้าง เคียง) ดังนี้เช่น ทำให้ผิวหนังบริเวณทายามีอาการแดง รู้สึกระคายเคืองและ/หรือแสบร้อน 
 ///// มีข้อควรระวังการใช้ไดเอทิลามีน ซาลิไซเลตอย่างไร? ///// 
มีข้อควรระวังการใช้ยาไดเอทิลามีน ซาลิไซเลตดังนี้เช่น 
- ห้ามใช้กับผู้ที่แพ้ยานี้และยากลุ่มซาลิไซเลต 
- ห้ามใช้ทาในบริเวณผิวหนังที่มีแผลเปิด แผลฉีกขาด 
- ห้ามใช้ยานี้กับผู้ป่วยที่มีการติดเชื้อและ/หรือเป็นแผลตามผิวหนัง 
-  ห้ามใช้ทาบริเวณตา ในช่องปาก หรือบริเวณเนื้อเยื่อที่เป็นผิวอ่อน หรือเยื่อเมือก 
- หลีกเลี่ยงการใช้ยานี้กับเด็กที่อายุต่ำกว่า 6 ปีลงมา 
- ระวังการใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
- ระหว่างทายานี้ควรเลี่ยงการสัมผัสกับแสงแดด ด้วยผิวหนังบริเวณสัมผัสยาอาจจะมีความไว ต่อแสงแดด จึงเกิดอาการระคายเคืองได้ง่ายกว่าปกติ 
-  ห้ามแบ่งยาให้ผู้อื่นใช้ 
- ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด  (รวมยาไดเอทิลามีน ซาลิไซเลตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุก ชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุก ชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไดเอทิลามีน ซาลิไซเลตมีปฏิกิริยาระหว่างยากับยาตัวอื่นอย่างไร? ///// 
เนื่องจากยาไดเอทิลามีน ซาลิไซเลตเป็นยาทาภายนอก/ยาใช้ภายนอก จึงไม่ยังพบเห็นปฏิกิริยาระหว่างยากับยารับประทานชนิดอื่น 
 ///// ควรเก็บรักษาไดเอทิลามีน ซาลิไซเลตอย่างไร? ///// 
สามารถเก็บยาไดเอทิลามีน ซาลิไซเลตภายใต้อุณหภูมิห้องที่เย็น ห้ามเก็บยาในช่องแช่แข็งของตู้เย็น เก็บในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์ เลี้ยง และไม่เก็บยาในห้องน้ำหรือในรถยนต์ 
 ///// ไดเอทิลามีน ซาลิไซเลตมีชื่ออื่นอีกไหม? ผลิตจากบริษัทอะไรบ้าง? ///// 
ยาไดเอทิลามีน ซาลิไซเลตที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
http://www.nhs.uk/medicine-guides/pages/MedicineOverview.aspx?medicine=Diethylamine%20salicylate[2015,May23] 
http://www.netdoctor.co.uk/aches-and-pains/medicines/algesal.html [2015,May23] 
 
http://www.mims.com/Thailand/drug/info/Reparil-Gel%20N/?type=brief [2015,May23] 
http://www.mims.com/USA/drug/info/diethylamine%20salicylate/?type=full&amp;mtype =generic#Dosage[2015,May23] 
https://www.medicineindia.org/pharmacology-for-generic/1212/diethylamine- salicylate [2015,May23]
