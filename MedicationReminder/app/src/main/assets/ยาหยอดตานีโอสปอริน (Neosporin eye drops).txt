ยาหยอดตานีโอสปอริน (Neosporin eye drops)
 ///// บทนำ ///// 
ยาหยอดตานีโอสปอริน (Neosporin eye drops) เป็นสูตรตำรับยาปฏิชีวนะที่ประกอบ ด้วยตัวยา Bacitracin + Neomycin + Polymyxin B ใช้ป้องกันการติดเชื้อแบคทีเรีย และช่วยให้บาดแผลประสานตัวได้รวดเร็วขึ้น จัดเป็นยาทางเลือกที่ใช้ต่อต้านแบคทีเรียบางกลุ่มที่ทน/ดื้อต่อยาปฏิชีวนะตัวอื่นๆเช่น แบคทีเรียชนิด Methicillin-resistant staphylococcus aureus แถบประเทศอเมริกามีการใช้ยานีโอสปอรินอย่างแพร่หลาย โดยมีลักษณะการใช้เป็นยาขี้ผึ้งทาบาดแผล และมีชื่อเรียกทางสามัญว่า “Triple antibiotic ointment” แต่สำหรับประเทศแถบเอ เชียเช่น ประเทศจีนจะเรียกยานี้ว่า “Complex polymyxin B ointment” มีข้อมูลทางการตลาดหลังจำหน่ายยานีโอสปอรินพบว่า ผู้ป่วยบางรายเกิดอาการแพ้ยา Neomycin ทางบริษัทผู้ผลิตยาจึงต้องสร้างและนำเสนอสูตรตำรับที่มีชื่อว่า “Polysporin” ซึ่งประกอบด้วยตัวยา Bacitracin และ Polymyxin B เท่านั้น ปัจจุบันสูตรตำรับนีโอสปอรินยังได้พัฒนาเพิ่มรูปแบบเป็นยาหยอดหู และเป็นยาหยอดตาอีกด้วย โดยมีส่วนประกอบหลักของยาปฏิชีวนะ 3 ตัวคือ Polymyxin B sulphate, Neomycin sulphate, และ Gramicidin 
สำหรับยาหยอดตานีโอสปอรินมีวัตถุประสงค์ป้องกันการติดเชื้อก่อนและหลังการผ่าตัดหรือหลังการทำหัตถการของตา มีข้อควรระวังบางประการที่ควรทราบคือ การใช้ยาหยอดตานีโอสปอรินเป็นเวลานานหรือเป็นปริมาณมากๆนอกเหนือคำสั่งหรือไม่ได้อยู่ภายใต้การดูแลของแพทย์ อาจก่อให้เกิดผลเสียต่อเส้นประสาทการได้ยินเสียงรวมถึงกระทบต่อการทำงานของไต นอกจากนี้ยังมีข้อห้ามใช้กับผู้ป่วยบางกลุ่มเช่น เด็กที่มีอายุต่ำกว่า 2 ปีลงมา หรือผู้ป่วยบางรายอาจพบการอักเสบของลำไส้ใหญ่ (ลำไส้อักเสบ) ร่วมกับมีอาการท้องเสียและมีเลือดปนออกมากับอุจจาระ (อุจจาระเป็นเลือด) หรือเกิดอาการปวดท้อง มีไข้หลังหยอดตาด้วยยานี้ ดังนั้นเพื่อความปลอดภัยของตัวผู้ป่วยเองการใช้ยานี้จึงต้องเป็นไปตามคำสั่งของแพทย์/จักษุแพทย์เท่า นั้น 
 ///// ยาหยอดตานีโอสปอรินมีสรรพคุณ (คุณสมบัติ) อย่างไร? ///// 
ยาหยอดตานีโอสปอรินมีสรรพคุณดังนี้ 
- ใช้หยอดตาให้กับผู้ป่วยก่อนและหลังการผ่าตัดตา 
- ใช้ป้องกันการติดเชื้อของตาหลังการทำหัตถการของตาเช่น การนำสิ่งแปลกปลอม ฝุ่น ผง เศษหิน ทราย ออกจากตา 
 ///// ยาหยอดตานีโอสปอรินมีกลไกการออกฤทธิ์อย่างไร? ///// 
กลไกการออกฤทธิ์ของยาหยอดตานีโอสปอรินคือ ตัวยาจะมีการออกฤทธิ์ตามแต่ละชนิดตัวยาปฏิชีวนะที่เป็นส่วนประกอบดังนี้ 
- ยา Neomycin   จะยับยั้งการสร้างโปรตีนของแบคทีเรีย โดยเข้าจับกับสารพันธุกรรมของแบคที                        เรียที่มีชื่อว่า RNA 
- ยา Polymyxin B จะทำให้เซลล์เมมเบรน (Cell membrane, เยื่อหุ้มเซลล์) ของแบคทีเรียเกิด                           การรั่วซึมได้มาก โดยตัวยาจะเข้าไปก่อกวนการทำงานของสารประกอบที่ผนังเซลล์ของแบคทีเรีย                         ที่มีชื่อว่า Phospholipid 
- ยา Gramicidin จะทำให้สารอนินทรีย์ที่มีประจุเช่น โซเดียมไอออนซึมผ่านเข้าไปในตัวแบคทีเรีย                ทำให้เกิดการรบกวนสมดุลของประจุไฟฟ้าในตัวแบคทีเรีย ซึ่งจากกลไกข้างต้นส่งผลให้แบคทีเรีย                       หยุดการเจริญเติบโตและตายลงในที่สุด 
 ///// ยาหยอดตานีโอสปอรินมีรูปแบบการจัดจำหน่ายอย่างไร? ///// 
ยาหยอดตานีโอสปอรินมีรูปแบบการจัดจำหน่ายเป็นยาหยอดตาที่ประกอบด้วย Polymixin B sulphate 5,000 ยูนิต + Neomycin sulphate 1,700 ยูนิต + Gramicidin 25 ยูนิต/มิลลิลิตร 
 ///// ยาหยอดตานีโอสปอรินมีขนาดการบริหารยาอย่างไร? ///// 
ยาหยอดตานีโอสปอรินมีขนาดการบริหารยา/การใช้ยาดังนี้เช่น 
- ผู้ใหญ่และเด็กที่อายุมากกว่า 2 ปีขึ้นไป: หยอดตา 1 - 2 หยดในขอบล่างของตาวันละ 2 - 4 ครั้ง หรือตามคำสั่งของแพทย์ผู้รักษา โดยปกติการใช้ยาหยอดตานีโอสปอรินจะอยู่ในช่วงเวลาเพียงประมาณ 7 วัน 
- เด็กอายุต่ำกว่า 2 ปี: ยังไม่มีข้อมูลแน่ชัดถึงการใช้ยานี้ในเด็กกลุ่มอายุนี้ ดังนั้นการใช้ยาในเด็กกลุ่มนี้จึงอยู่ในดุลพินิจของแพทย์ผู้รักษา 
*****หมายเหตุ: 
-  หลักบางข้อของการใช้ยาหยอดตา ขณะหยอดยาเข้าสู่ตา แพทย์อาจแนะนำให้ใช้นิ้วบีบจมูก  รอเวลา 1 - 2 นาทีโดยหายใจทางปากแทน ทั้งนี้เพื่อมิให้ยาหยอดตาไหลผ่านท่อที่เชื่อมโยงระหว่างตาและจมูก (Nasolacrimal duct) 
- สำหรับขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาหยอดตานีโอสปอริน ผู้ป่วยควรแจ้งแพทย์/พยาบาลและเภสัชกรดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำ บาก 
- มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาหยอดตานีโอสปอรินอาจส่ง ผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมหยอดตาควรทำอย่างไร? ///// 
หากลืมหยอดยาหยอดตานีโอสปอรินสามารถหยอดตาเมื่อนึกขึ้นได้ ถ้าเวลาใกล้เคียงกับ การหยอดตาในครั้งถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาหยอดตานีโอสปอรินมีผลไม่พึงประสงค์อย่างไร? ///// 
การใช้ยาหยอดตานีโอสปอรินสามารถก่อให้เกิดผลไม่พึงประสงค์ (ผลข้างเคียง/อาการข้าง เคียง) ดังนี้เช่น อาจเกิดอาการแพ้ยา มีภาวะอักเสบจากเชื้อแบคทีเรียที่ยานีโอสปอรินไม่สามารถต่อต้านได้ (การอักเสบไม่ดีขึ้นหลังใช้ยา) หากพบอาการเหล่านี้ให้หยุดการใช้ยาและปรึกษาแพทย์/ไปโรงพยาบาลทันที เพื่อแพทย์พิจารณาปรับแนวทางการรักษาใหม่ 
การใช้ยานี้เป็นปริมาณมากๆอาจเกิดภาวะหูดับหรือสูญเสียการได้ยินรวมถึงอาการของไตทำ งานผิดปกติ ด้วยยาที่เป็นส่วนประกอบหลักสามารถทำลายเส้นประสาทของการได้ยินรวมถึงสร้างความเสียหายให้กับไตได้ หากพบอาการข้างเคียงที่นอกเหนือไปจากนี้ ควรแจ้งให้แพทย์/ไปโรง พยาบาลโดยทันที 
 ///// มีข้อควรระวังการใช้ยาหยอดตานีโอสปอรินอย่างไร? ///// 
มีข้อควรระวังการใช้ยาหยอดตานีโอสปอรินดังนี้เช่น 
- ห้ามใช้กับผู้ที่แพ้ยานี้หรือแพ้ส่วนประกอบในสูตรตำรับยานี้ 
- ห้ามใช้ยานี้กับเด็กที่อายุต่ำกว่า 2 ปีลงมา รวมถึงสตรีตั้งครรภ์ และสตรีที่อยู่ในภาวะให้นมบุตร 
- ขณะหยอดตาด้วยยานี้ ห้ามใส่คอนแทคเลนส์ ควรรอเวลา 15 นาทีเป็นอย่างต่ำหลังหยอดตา 
- หลีกเลี่ยงการใช้ยาหยอดตานีโอสปอรินกับผู้ที่แพ้ยาปฏิชีวนะ Framycetin, Kanamycin หรือ Gentamycin 
- ส่วนประกอบของยาหยอดตานีโอสปอรินบางตัวเช่น Benzalkonium chloride อาจเป็นเหตุ                            ให้เกิดอาการระคายเคืองในตาได้ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาหยอดตานีโอสปอรินด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาหยอดตานีโอสปอรินมีปฏิกิริยาระหว่างยากับยาตัวอื่นอย่างไร? ///// 
เนื่องจากยาหยอดตานีโอสปอรินเป็นรูปแบบของยาหยอดตา จึงไม่ค่อยพบเห็นการเกิด ปฏิกิริยาระหว่างยาของยานี้กับยารับประทานใดๆ 
 ///// ควรเก็บรักษายาหยอดตานีโอสปอรินอย่างไร? ///// 
ควรเก็บยาหยอดตานีโอสปอรินภายใต้อุณหภูมิ 25 องศาเซลเซียส (Celsius) ห้ามเก็บในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง ไม่เก็บยาในห้องน้ำหรือในรถยนต์ 
อนึ่ง ยาหยอดตานีโอสปอรินที่เปิดใช้แล้วสามารถใช้ต่อได้อีกไม่เกิน 1 เดือน แต่หากมีการ                       เปลี่ยนสภาพของตัวยาไปจากเดิมเช่น สีเปลี่ยน ให้หยุดใช้ยาขวดนั้น และห้ามใช้ยาขวดนั้นอีกต่อไป 
 ///// ยาหยอดตานีโอสปอรินมีชื่ออื่นอีกไหม? ผลิตจากบริษัทอะไรบ้าง? ///// 
ยาหยอดตานีโอสปอรินที่จำหน่ายในประเทศไทย มียาชื่อการค้าและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Neosporin[2015,April18]
      2. http://www.drugs.com/uk/neosporin-eye-drops-leaflet.html  [2015,April18] 
	3. http://www.medicinenet.com/neomycin-polymyxin_b-gramicidin_d-ophthalmic/article.htm[2015,April18]
	4. http://www.medindia.net/drug-price/polymyxin-combination.htm[2015,April18]
