ไดฟินอกซิเลตและอะโทรพีน (Diphenoxylate and Atropine) หรือ โลโมติล (Lomotil)
 ///// บทนำ ///// 
ยาไดฟินอกซิเลตผสมร่วมกับอะโทรพีน (Diphenoxylate and Atropine) หรือยาชื่อการ ค้าที่เป็นที่รู้จัก คือ ยาโลโมติล (Lomotil) ถูกนำมาใช้เป็นยารักษาอาการท้องเสียอันมีสาเหตุจากการผ่าตัดลำไส้เล็กหรือลำไส้ใหญ่เพื่อเปิดช่องขับถ่ายทางหน้าท้อง (ทวารเทียม), ช่วยบรร เทาอาการจากโรคลำไส้ใหญ่อักเสบเป็นแผลเรื้อรัง, ซึ่งผู้ป่วยจะมีอาการถ่ายอุจจาระบ่อยและมักมีเลือดปนออกมาด้วย และรวมถึงโรคลำไส้แปรปรวน 
ไดฟินอกซิเลต จัดเป็นยาเสพติดประเภทที่ 3 (อ่านเพิ่มเติมในเรื่อง ประเภทยาเสพติด) ส่วนอะโทรพีนจัดเป็นประเภทยาอันตราย การผสมอะโทรพีนเข้าไปในสูตรตำรับยาเป็นการป้อง กันและลดการเสพติดจากไดฟินอกซิเลตของผู้ป่วย หากรับประทานเกินขนาดมาตรฐาน อะโทร พีนจะทำให้ผู้ป่วยมีอาการคลื่นไส้และอ่อนเพลีย 
หลังรับประทานยาไดฟินอกซิเลตและอะโทรพีน ยาจะเริ่มออกฤทธิ์ภายในประมาณ 45 
นาที - 1 ชั่วโมง และช่วงเวลาของการออกฤทธิ์จะมีระยะเวลายาวนานประมาณ 3 - 4 ชั่วโมง ยา  นี้จะถูกเปลี่ยนโครงสร้างที่ตับ โดยร่างกายต้องใช้เวลาประมาณ 12 - 14 ชั่วโมง เพื่อกำจัดยานี้ออกจากร่างกาย 50% โดยผ่านไปกับอุจจาระ 
เนื่องจากเป็นยาอันตราย การใช้ยานี้ต้องมีคำสั่ง/ใบสั่งจากแพทย์เท่านั้น เราไม่สามารถซื้อจากร้านขายยาได้ง่ายนัก ด้วยเป็นข้อห้ามและข้อกำหนดทางกฏหมาย 
 ///// ยาไดฟินอกซิเลตและอะโทรพีนมีสรรพคุณ (คุณสมบัติ) อย่างไร? ///// 
ยาไดฟินอกซิเลตและอะโทรพีนมีคุณสมบัติ ดังนี้ 
- รักษาและบรรเทาอาการท้องเสียหลังผ่าตัดลำไส้ทำทวารเทียม (Colostomy &amp; Ileos tomy) เช่น ในการผ่าตัดมะเร็งในลำไส้ใหญ่ 
- บรรเทาอาการโรคลำไส้ใหญ่อักเสบเป็นแผลเรื้อรัง (Ulcerrative Colitis) 
- บรรเทาอาการท้องเสียจากโรคลำไส้แปรปรวน (IBS) 
 ///// ยาไดฟินอกซิเลตและอะโทรพีนมีกลไกการออกฤทธิ์อย่างไร? ///// 
ยาไดฟินอกซิเลตมีกลไกการออกฤทธิ์โดยตัวยาจะชะลอการบีบตัวของลำไส้ ทำให้ลำไส้มีเวลาในการดูดซับของเหลวเข้าสู่ร่างกายและเพิ่มเนื้อมวลของอุจจาระ จึงส่งผลบรรเทาอาการท้องเสียได้ 
 ///// ยาไดฟินอกซิเลตและอะโทรพีนมีรูปแบบการจัดจำหน่ายอย่างไร? ///// 
ยาไดฟินอกซิเลตและอะโทรพีนมีรูปแบบการจัดจำหน่ายเป็น ยาเม็ดที่มีตัวยาไดฟินอกซิ    เลต 2.5 มิลลิกรัม ร่วมกับยาอะโทรพีน 25 ไมโครกรัม 
 ///// ยาไดฟินอกซิเลตและอะโทรพีนมีขนาดรับประทานอย่างไร? ///// 
ยาไดฟินอกซิเลตและอะโทรพีนมีขนาดรับประทาน ดังนี้ 
ก.	ผู้ใหญ่: รับประทานในระยะแรก ครั้งละ 2 เม็ด วันละ 3 - 4 ครั้ง หลังจากนั้นลด ขนาดรับประทานเป็น 2 เม็ดต่อวัน 
ข.	เด็กอายุ 2 - 12 ปี: รับประทานโดยคำนวณจากน้ำหนักตัวโดยใช้ปริมาณยา 0.3 - 0.4 มิลลิกรัมต่อน้ำหนักตัว 1 กิโลกรัมต่อวัน โดยแบ่งรับประทานเป็น 4 ครั้งต่อวัน (ยานี้มี     ข้อห้ามในการใช้ในเด็กที่อายุต่ำกว่า 2 ปี) 
***** อนึ่ง 
- หลังใช้ยานี้ภายใน 48 ชั่วโมง แล้วอาการไม่ดีขึ้น ควรต้องรีบไปพบแพทย์/ไปโรงพยาบาล 
- การได้รับยานี้เกินขนาด จะมีอาการง่วงนอนอย่างมาก กล้ามเนื้ออ่อนแรง หัวใจเต้นเร็วผิดปกติ     มีไข้สูง หายใจติดขัด/หายใจลำบาก และอาจหมดสติ ซึ่งหากพบอาการข้างต้นให้รีบนำผู้ป่วยส่งโรงพยาบาลทันที 
- ยานี้สามารถรับประทานก่อนหรือหลังอาหารก็ได้ ขนาดและระยะเวลารับประทานที่เหมาะสม ขึ้นอยู่กับดุลยพินิจของแพทย์ผู้ทำการรักษา 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาไดฟินอกซิเลตและอะโทรพีน ผู้ป่วยควรแจ้งแพทย์/พยา บาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย   ใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาไดฟินอกซิเลตและอะโทรพีนอาจส่งผลให้อาการของโรคเหล่านั้นรุนแรงขึ้น หรือ	เกิดปฏิกิริยาระหว่างยาไดฟิ นอกซิเลตและอะโทรพีนกับยาอื่นๆ และ/หรือกับอาหารเสริมที่รับประทานอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไดฟินอกซิเลตและอะโทรพีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยานี้เป็น 2 เท่า 
 ///// ยาไดฟินอกซิเลตและอะโทรพีนมีผลไม่พึงประสงค์อย่างไร? ///// 
ยาไดฟินอกซิเลตและอะโทรพีน มีผลไม่พึงประสงค์ (ผลข้างเคียง) ที่สามารถพบได้ เช่น  รู้สึกเคลิบเคลิ้ม ง่วงนอนมาก ปวดศีรษะ คลื่นไส้ อาเจียน ปากแห้ง ซึมเศร้า กระสับกระส่าย เบื่ออาหาร ปวดท้อง นอกจากนี้ยังอาจพบผลข้างเคียงจากยาอะโทรพีน เช่น หัวใจเต้นเร็ว ปัสสาวะ    ขัด อุณหภูมิของร่างกายสูงขึ้น 
 ///// มีข้อควรระวังการใช้ยาไดฟินอกซิเลตและอะโทรพีนอย่างไร? ///// 
ข้อควรระวังการใช้ยาไดฟินอกซิเลตและอะโทรพีน ได้แก่ 
- ห้ามใช้ยานี้กับผู้ที่แพ้ยาไดฟินอกซิเลตหรือแพ้ยาอะโทรพีน 
- ด้วยยานี้ถูกเปลี่ยนโครงสร้างทางเคมีโดยตับ จึงต้องระวังการใช้ยาในผู้ป่วยที่มีภาวะโรคตับ เช่น เป็นโรคตับแข็ง ดีซ่าน เป็นต้น 
- ระวังการใช้ยานี้กับผู้ป่วยที่มีภาวะติดเชื้อในกระเพาะ - ลำไส้ อันมีสาเหตุจากเชื้อ E. Coli (เช่น อาหารเป็นพิษ), Samonella (โรคไทฟอยด์), และ Shigella (โรคบิดไม่มีตัว) เป็นต้น 
- หากมีอาการ ง่วง ซึม วิงเวียน หลังใช้ยานี้ ควรหลีกเลี่ยงกิจกรรมบางกิจกรรม เช่น 	การ   ขับรถหรือการควบคุมเครื่องจักร 
- ห้ามใช้ยานี้กับเด็กที่มีอายุต่ำกว่า 2 ปี อีกทั้งต้องระวังการใช้ยากับเด็กที่มีภาวะ Down’s syndrome (กลุ่มอาการดาวน์) ด้วยเด็กกลุ่มนี้จะมีความเสี่ยงต่อการมีภาวะไข้สูง หัวใจเต้นเร็ว      หัวใจเต้นผิดจังหวะ ปัสสาวะน้อยลง ปากแห้ง และกระหายน้ำมากขึ้น 
- ห้ามแบ่งยานี้ให้ผู้อื่นรับประทานเอง 
- หากต้องใช้ยานี้กับสตรีตั้งครรภ์ แพทย์ต้องประเมินผลดี - ผลเสีย/ผลข้างเคียงของยา  อย่างระมัดระวัง ด้วยยังไม่มีข้อมูลด้านความปลอดภัยอย่างชัดเจนต่อการใช้ยานี้ในสตรีตั้งครรภ์   ส่วนในหญิงให้นมบุตรต้องปรึกษาแพทย์ก่อนใช้ยานี้เสมอ เพราะยังไม่มีข้อมูลแน่ชัดว่า ยาจะปนออกมาในน้ำนมได้หรือไม่ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาไดฟินอกซิเลตและอะโทรพีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตาม ข้อปฏิบัติพื้น ฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไดฟินอกซิเลตและอะโทรพีนมีปฏิกิริยาระหว่างยากับยาตัวอื่นอย่างไร? ///// 
ยาไดฟินอกซิเลตและอะโทรพีนมีปฏิกิริยาระหว่างยากับยาตัวอื่น ดังนี้ 
การใช้ไดฟินอกซิเลตและอะโทรพีนร่วมกับยาบางกลุ่มสามารถทำให้เกิดอาการง่วงนอน    มากขึ้น ยากลุ่มดังกล่าว เช่น 
- กลุ่มยารักษาอาการแพ้ (ยาแก้แพ้) เช่น Diphenhydramine 
- กลุ่มยารักษาอาการชัก เช่น Carbamazepine, Phenobarbital 
- กลุ่มยานอนหลับหรือยาคลายวิตกกังวล (ยาคลายเครียด) เช่น Alprazolam, Diaze     pam, และ Zopidem 
- กลุ่มยาแก้ปวดที่มีฤทธิ์เสพติด เช่น Codeine 
- กลุ่มยารักษาโรคจิตประสาท เช่น Amitriptyline, Chlorpromazine, Risperidone, Tazodone 
 ///// ควรเก็บรักษายาไดฟินอกซิเลตและอะโทรพีนอย่างไร? ///// 
ควรเก็บยาไดฟินอกซิเลตและอะโทรพีนระหว่างอุณหภูมิ 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาไดฟินอกซิเลตและอะโทรพีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไดฟินอกซิเลตและอะโทรพีนในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1.	http://www.drugbank.ca/drugs/DB01081 [2014,July5]
	2.	http://en.wikipedia.org/wiki/Diphenoxylate [2014,July5]
	3.	http://www.medicinenet.com/diphenoxylate_and_atropine/article.htm [2014,July5]
	4.	http://mims.com/THAILAND/Home/GatewaySubscription/?generic=diphenoxylate [2014,July5]
	5.	http://www.medicinenet.com/diphenoxylate_and_atropine/article.htm [2014,July5]
