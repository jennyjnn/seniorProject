คาโมมายล์ (Chamomile) คามิลโลซาน (Kamillosan)
 ///// บทนำ ///// 
ยาคาโมมายด์ (Chamomile) เป็นสารสกัดที่ได้จากพืชที่มีชื่อทางพฤกษศาสตร์ว่า Martri    caria chamomilla ถูกนำมาผลิตเชิงการค้าในรูปแบบ อาหารเสริม ชาชงสมุนไพร และยารักษาโรค  แผนปัจจุบัน ซึ่งแต่ละสูตรตำรับยาอาจมีการผสมสารสกัดอื่นร่วม เช่น น้ำมันหอมระเหยจากต้นสะระ  แหน่, ผักชี, มะกรูด, ยูคาลิปตัส, น้ำมันระกำ, Pine Needle Oil, Sage Oil หรือมีส่วนผสมของยาชา   เช่น ลิโดเคน (Lidocaine) เป็นต้น 
ฤทธิ์ทางยาของคาโมมายล์ในรูปแบบของยาแผนปัจจุบัน มักจะพบเห็นเป็นยาภายนอกใช้พ่นคอหรือป้ายแผลในปาก ที่รู้จักกันในชื่อยาการค้า คือ ‘ยาคามิลโลซาน (Kamillosan)’ เพื่อลดอาการอักเสบของช่องปากอันมีสาเหตุจากแผลในปาก เหงือกอักเสบ แผลอักเสบจากการถอนฟัน ช่วยดับกลิ่นปาก หากนำมาใช้ในรูปแบบของสมุนไพร จะใช้ในรูปแบบ เช่น ชาชงสมุนไพรที่ดื่มเพื่อบรรเทาอาการปวดเกร็งและการอักเสบของกระเพาะ – ลำไส้ ทั้งนี้ต้องดูสรรพคุณของแต่ละสูตรตำรับยาที่ได้ขึ้นทะเบียนกับคณะกรรมการอาหารและยา (อย.) ซึ่งเฉพาะในบทความนี้ จะขอกล่าวถึง ‘คาโมมายล์’ ในรูปแบบของยาแผนปัจจุบัน ที่ใช้รักษาอาการอักเสบในช่องปากและคอเท่านั้น 
 ///// ยาคาโมมายล์มีสรรพคุณ (คุณสมบัติ) อย่างไร? ///// 
สรรพคุณของยาคาโมมายล์ คือ 
- ยาคาโมมายล์ถูกนำมาใช้เป็นยาลดการอักเสบในช่องปาก เช่น การมีแผลในปาก เหงือกอักเสบ แผลร้อนใน หรือลดการอักเสบที่เกิดจากการถอนฟัน 
- ป้องกันและบรรเทาอาการเยื่อบุช่องปากอักเสบอันมีผลจากการฉายรังสีรักษา หรือการใช้      การบำบัดด้วยยาในกลุ่ม Chemotherapy (ยาเคมีบำบัด) เพื่อรักษามะเร็ง 
 ///// ยาคาโมมายล์มีกลไกการออกฤทธิ์อย่างไร? ///// 
จากบทความในวารสารทางการแพทย์ Nature Medicines Comprehensive Database ได้กล่าวถึงการวิจัยเกี่ยวกับกลไกการออกฤทธิ์ต้านการอักเสบของสาร/ยาคาโมมายล์ โดยจะไปยับ ยั้งเอนไซม์ไซโคออกซิจีเนส (Cyclooxygenase) และ เอนไซม์ไลปอกซิจีเนส (Lipoxygenase) ในระดับเซลล์ มีผลให้ลดการผลิตสารโพรสตาแกลนดิน (Prostaglandin, สารที่เกี่ยวข้องกับการเจ็บปวดและการอักเสบ) อีกทั้งยังยับยั้งการหลั่งสารฮิสตามีน (Histamine) จึงส่งผลให้เกิดฤทธิ์ต้านการอักเสบได้ 
 ///// ยาคาโมมายล์มีรูปแบบการจัดจำหน่ายอย่างไร? ///// 
เราสามารถพบเห็นการใช้สาร/ยาคาโมมายล์เป็นส่วนผสมของยาแผนปัจจุบัน เพื่อรักษาอา      การอักเสบในช่องปากและลำคอ เช่น 
- ยาน้ำชนิดสเปรย์พ่นในช่องปาก ขนาดความแรง 375 มิลลิกรัม/มิลลิลิตร 
- ยาเจลป้ายปากที่มีส่วนผสมของยาชาขนาดบรรจุ 10 กรัม 
 ///// ยาคาโมมายล์มีวิธีการใช้อย่างไร? ///// 
วิธีการใช้ยาคาโมมายล์ ได้แก่ 
- ชนิดสเปรย์ ใช้พ่นเข้าปาก/ลำคอ วันละ 3 ครั้ง หลังอาหาร 
- ชนิดเจลที่มีส่วนผสมของยาชา ให้บีบยาเป็นทางยาวประมาณครึ่งเซนติเมตร ป้ายบริเวณที่    เป็นแผลอักเสบในปาก วันละ 3 ครั้ง 
อนึ่ง รูปแบบและลักษณะการใช้ยาคาโมมายล์ของแต่ละสูตรตำรับยา จะมีข้อแตกต่างกันออกไป เพื่อความปลอดภัยและประโยชน์สูงสุดของผู้บริโภค จึงควรขอคำแนะนำก่อนการใช้ยาจากแพทย์หรือเภสัชกร หรือใช้ข้อมูลในเอกสารกำกับยาที่ระบุถึงวิธีการใช้ยาอย่างถูกต้องมาประ กอบทุกครั้ง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาคาโมมายล์ ผู้ป่วยควรแจ้งแพทย์/พยาบาลและเภสัชกร ดัง นี้ 
- ประวัติแพ้ยาพ่นคอ ยาป้ายปาก ชนิดใดหรือไม่ 
 ///// ยาคาโมมายล์มีผลไม่พึงประสงค์อย่างไร? ///// 
ยาคาโมมายล์สามารถก่อให้เกิดอาการข้างเคียง (ผลข้างเคียง/ผลไม่พึงประสงค์) ได้ หากนำไปใช้กับผู้ที่แพ้สารคาโมมายล์ เช่น มีอาการระคายเคืองในบริเวณที่ใช้ยา 
 ///// มีข้อควรระวังการใช้ยาคาโมมายล์อย่างไร? ///// 
ข้อควรระวังในการใช้ยาคาโมมายล์ ได้แก่ 
- ห้ามใช้ยานี้กับผู้ที่มีอาการแพ้คาโมมายล์ 
- ในรูปแบบยาสเปรย์พ่นคอ ต้องระวังมิให้ยาเข้าตาด้วยอาจก่อให้เกิดการระคายเคืองได้ 
- ระวังการใช้ยาคาโมมายล์กับผู้ป่วย มะเร็งเต้านม มะเร็งเยื่อบุมดลูก มะเร็งที่รังไข่ ด้วยมีการทำการวิจัยกับผู้ป่วยบางราย เกิดผลกระทบที่เรียกว่า Estrogenic effect (ผลที่คล้ายผลจากฮอร์โมนเอสโตรเจน) ที่อาจส่งผลต่อการลุกลามของโรคมะเร็งเหล่านี้ได้ 
- ห้ามใช้ยาหมดอายุ 
***** อนึ่ง 
- ยังไม่มีรายงานอันตรายจากการใช้ยาคาโมมายล์ในหญิงตั้งครรภ์และให้นมบุตร แต่การใช้ยาในบุคคล 2 กลุ่มนี้ควรปรึกษาแพทย์ก่อนเสมอ และใช้แต่เฉพาะในกรณีจำเป็นเท่านั้น 
- การใช้ยาคาโมมายล์ในเด็กเล็ก ควรเป็นการแนะนำจากแพทย์เท่านั้น 
- ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาคาโมมายล์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาคาโมมายล์มีปฏิกิริยาระหว่างยากับยาตัวอื่นอย่างไร? ///// 
ยาคาโมมายล์มีปฏิกิริยาระหว่างยากับยาตัวอื่น ดังนี้ 
- สำหรับการใช้คาโมมายล์ในรูปแบบยาพ่นหรือยาเฉพาะที่ ไม่ค่อยพบปฏิกิริยาระหว่างยานี้กับยารับประทานใดๆ 
- แต่สำหรับการบริโภคคาโมมายล์ร่วมกับการใช้ยารักษาจอประสาทตาเสื่อม เช่น Vertepor fin ยาคาโมมายล์อาจลดประสิทธิภาพในการรักษาของยาดังกล่าว 
 ///// ควรเก็บรักษายาคาโมมายล์อย่างไร ? ///// 
ควรเก็บยาคาโมมายล์ภายใต้อุณหภูมิ 30 องศาเซลเซียส บรรจุในภาชนะที่ปิดมิดชิด พ้น แสงสว่าง แสงแดด ความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาคาโมมายล์มีชื่ออื่นอีกไหม? ผลิตจากบริษัทอะไรบ้าง? ///// 
ยาคาโมมายล์ในประเทศไทย มียาชื่อการค้าและบริษัทผู้ผลิต เช่น 
 ///// บรรณานุกรม ///// 
1. http://faculty.ksu.edu.sa/18856/Medicinal%20Plants/German%20Camomile.pdf [2014,June 20]
	2. http://www.mims.com/Thailand/drug/info/Kamillosan-M/Kamillosan-M%20Spray?q=chamomile&amp;type=brief [2014,June 20]
	3. http://www.mims.com/Thailand/drug/info/Kamistad%20Gel%20N/?q=chamomile&amp;type=brief [2014,June20]
	4. http://www.drugs.com/drug-interactions/chamomile-with-verteporfin-2357-0-2298-0.html [2014,June20]
	5. http://www.ebay.ca/itm/Kamillosan-M-Mouthspray-For-Inflammatory-affections-of-Buccal-Pharyngeal-Cavity-/221389122560 [2014,June20]
