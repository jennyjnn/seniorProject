มาเจสโต-เอฟ (Magesto-F)
 ///// ทั่วไป ///// 
มาเจสโต-เอฟ (Magesto-F) เป็นชื่อทางการค้าของกลุ่มยาที่นำมารักษาอาการปวดท้อง ปวดเสียดท้องหลังรับประทานอาหารมากเกินไป รวมถึงช่วยบรรเทาอาการท้องอืดเนื่องจากอาหารไม่ย่อย โดยมีส่วนประกอบของตัวยาต่างๆต่อเม็ดดังนี้ 
Mamylase 37.5 มิลลิกรัม + Diastase 25 มิลลิกรัม + Scopolia extr 2.5 มิลลิกรัม + Sodium bicarbonate 50 มิลลิกรัม + Calcium carbonate 200 มิลลิกรัม + Aluminium hydroxide gel 36.635 มิลลิกรัม + Cinnamon oil 0.3 มิลลิกรัม + Clove oil 0.3 มิลลิกรัม + Fennel oil 0.3 มิลลิกรัม + Ginger oil 0.4 มิลลิกรัม และ Menthol 1 มิลลิกรัม 
มาเจสโต-เอฟถูกจัดเตรียมในรูปแบบของยาเม็ดชนิดรับประทาน และเป็นยานอกบัญชียาหลักแห่งชาติ (ยาที่ไม่อยู่ในบัญชียาหลักแห่งชาติ) มีจำหน่ายตามร้านขายยาและพบเห็นการใช้ในสถาน  พยาบาลทั่วไป ผู้บริโภคสามารถขอคำแนะนำการใช้ยาเพิ่มเติมได้จากแพทย์หรือเภสัชกรใกล้บ้าน 
 ///// มาเจสโต-เอฟมีสรรพคุณ (คุณสมบัติ) อย่างไร? ///// 
ยามาเจสโต-เอฟมีสรรพคุณดังนี้ 
- รักษาอาการปวดท้องด้วยอาหารไม่ย่อย 
- ลดและบรรเทาภาวะจุกเสียด แน่นท้อง เนื่องด้วยรับประทานอาหารและดื่มเครื่องดื่มมากเกินไป 
 ///// มาเจสโต-เอฟมีกลไกการออกฤทธิ์อย่างไร? ///// 
- ตัวยา Mamylase และ Diastase ในยามาเจสโต-เอฟเป็นยาช่วยย่อยอาหารเนื่องจากเป็นเอนไซม์ 
- ตัวยา Sodium bicarbonate, Calcium carbonate และ Aluminium hydroxide gel เป็นยาลดกรด บรรเทาภาวะกรดมาก 
- ส่วน Cinnamon, Clove oil, Fennel oil, Ginger oil และ Menthol เป็นสารช่วยขับลม แก้จุกเสียด 
- Scopolia extr เป็นสารลดการอาการปวดเกร็ง/ปวดบีบในช่องท้อง 
ซึ่งจากกลไกที่กล่าวมาทั้งหมดทำให้ยานี้มีฤทธิ์รักษาตามสรรพคุณ 
 ///// มาเจสโต-เอฟมีรูปแบบการจัดจำหน่ายอย่างไร? ///// 
ยามาเจสโต-เอฟมีรูปแบบการจัดจำหน่ายเป็นยาผสมชนิดเม็ดสำหรับรับประทาน ขนาดบรรจุ 100 เม็ด/ขวด 
 ///// มาเจสโต-เอฟมีขนาดรับประทานอย่างไร? ///// 
ยามาเจสโต-เอฟมีขนาดรับประทานดังนี้เช่น 
- ผู้ใหญ่: รับประทาน 2 - 4 เม็ดวันละ 3 ครั้งหลังอาหาร 
- เด็กอายุ 12 - 14 ปี: รับประทาน 1 - 3 เม็ดวันละ 3 ครั้งหลังอาหาร 
- เด็กอายุ 7 - 11 ปี: รับประทาน 1 - 2 เม็ดวันละ 3 ครั้งหลังอาหาร 
- เด็กอายุ 4 - 6 ปี: 	รับประทาน 1 เม็ดวันละ 3 ครั้งหลังอาหาร 
- เด็กอายุต่ำกว่า 4 ปี: ยังไม่มีข้อมูลเรื่องการใช้ยานี้ที่รวมถึงขนาดยาที่แน่ชัดในเด็กกลุ่มอายุนี้ การใช้ยาในเด็กกลุ่มอายุนี้จึงขึ้นกับดุลพินิจของแพทย์ผู้รักษา 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยามาเจสโต-เอฟ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยามาเจสโต-เอฟอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยามาเจสโต-เอฟสามารถรับประทานเมื่อนึกขึ้นได้ ถ้าเวลาใกล้เคียงกับการ รับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// มาเจสโต-เอฟมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ของยามาเจสโต-เอฟมักจะเกิดจากตัวยาที่เป็นส่วนประกอบ เช่น Aluminium hydroxide อาจก่อให้เกิดภาวะท้องผูกกับผู้ป่วยบางราย หรือผู้ป่วยบางคนอาจไม่ชอบรสชาติของยาที่รับประทาน 
 ///// มีข้อควรระวังการใช้มาเจสโต-เอฟอย่างไร? ///// 
มีข้อควรระวังการใช้ยามาเจสโต-เอฟดังนี้เช่น 
- ห้ามใช้กับผู้ที่แพ้ยานี้หรือแพ้ส่วนประกอบในตัวยานี้ 
- ห้ามรับประทานยานี้เกินขนาดที่กำหนดตามเกณฑ์อายุ 
- การใช้ยาในสตรีตั้งครรภ์และสตรีที่อยู่ในภาวะให้นมบุตร ยังไม่พบฐานข้อมูลสนับสนุนชัดเจน ควรต้องขึ้นกับดุลยพินิจของแพทย์ผู้รักษา 
- ห้ามใช้ยากับผู้ป่วยโรคต้อหิน (Narrow-angle glaucoma) 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง: ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแมกนีเซียมไตรซิลิเกตด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// มาเจสโต-เอฟมีปฏิกิริยาระหว่างยากับยาตัวอื่นอย่างไร? ///// 
เนื่องจากยามาเจสโต-เอฟใช้รับประทานตามอาการและมักใช้เป็นเวลาไม่นานมากนัก จึงไม่ค่อยพบการเกิดปฏิกิริยาระหว่างยากับยาอื่น อย่างไรก็ตามหากพบอาการผิดปกติหลังรับประทานยาให้รีบหยุดการใช้ยาและพาผู้ป่วยไปพบแพทย์/ไปโรงพยาบาล ซึ่งถ้าอาการรุนแรงควรไปทันที 
 ///// ควรเก็บรักษามาเจสโต-เอฟอย่างไร? ///// 
ควรเก็บยามาเจสโต-เอฟในที่อุณหภูมิต่ำกว่า 30 องศาเซลเซียส ห้ามเก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ ควรเก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// มาเจสโต-เอฟมีชื่ออื่นอีกไหม? ผลิตจากบริษัทอะไรบ้าง? ///// 
ยามาเจสโต-เอฟที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://www.ndrugs.com/?s=magesto [2015, Jan 24]
	2 http://popnews60.blogspot.com/2011/02/magesto-f.html [2015, Jan 24]
	3 http://www.mims.com/Thailand/drug/info/Magesto-F/ [2015, Jan 24]
	4 http://www.med.cmu.ac.th/hospital/dis/documents/Hospitalformulary2010/Chapter14s.pdf [2015, Jan 24]
	5 http://www.mims.com/Thailand/drug/info/Digestin/ [2015, Jan 24]
	6 http://drug.pharmacy.psu.ac.th/Question.asp?ID=12363&amp;gid=1 [2015, Jan 24]
