แพนครีเอติน (Pancreatin)
 ///// บทนำ ///// 
ยาแพนครีเอติน (Pancreatin) เป็นเอนไซม์ย่อยอาหารรวมหลายชนิด โดยประกอบไปด้วยเอนไซม์ Amylase, Lipase, Trypsin ปกติเอนไซม์เหล่านี้พบที่ตับอ่อน มีหน้าที่ย่อยสาร อาหารที่เรารับประทานเข้าไปเช่น แป้ง ไขมัน และโปรตีน ถูกนำมาใช้ประโยชน์ทางการแพทย์กับผู้ป่วยที่มีตับอ่อนทำงานบกพร่อง โดยอาจมีสาเหตุจากการผ่าตัดตับอ่อน มีภาวะตับอ่อนอัก เสบ มะเร็งตับอ่อน หรือท่อทางเดินน้ำดีอุดตัน 
ในทางเภสัชกรรมได้มีการนำยาแพนครีเอตินไปผสมกับยาอื่นๆ เพื่อเพิ่มประสิทธิผลของการรักษา ดังนั้น การเลือกใช้สูตรตำรับของยาที่เหมาะสม จึงควรต้องอยู่ภายใต้ดุลยพินิจของแพทย์เท่านั้น 
 ///// ยาแพนครีเอตินมีสรรพคุณ (คุณสมบัติ) อย่างไร? ///// 
ยาแพนครีเอตินมีสรรพคุณใช้เป็นยาช่วยย่อย สำหรับผู้ที่มีภาวะตับอ่อนผิดปกติ หรือการทำงานบกพร่อง 
 ///// ยาแพนครีเอตินมีกลไกการออกฤทธิ์อย่างไร? ///// 
กลไกการออกฤทธิ์ของยาแพนครีเอติน คือ ยาจะเข้าไปเปลี่ยนโครงสร้างของอาหารประ เภทไขมันให้เป็นกรดไขมัน ย่อยโปรตีน และเปลี่ยนโครงสร้างโปรตีนให้เล็กลงเป็นระดับเปปไทด์ (Peptide) และเปลี่ยนแป้งให้กลายเป็นน้ำตาล เมื่อสารอาหารเหล่านี้ถูกเปลี่ยนโครงสร้างให้เล็กลง ก็พร้อมที่จะให้ร่างกายดูดซึมและนำไปใช้งานต่อไป 
 ///// ยาแพนครีเอตินมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาแพนครีเอติน คือ 
- รูปแบบยาผสมชนิดเม็ด ขนาดความแรง 20, 100, 200, และ 400 มิลลิกรัม 
- รูปแบบยาผสมชนิดแคปซูลขนาดความแรง 50 มิลลิกรัม 
 ///// ยาแพนครีเอตินมีขนาดรับประทานอย่างไร? ///// 
ด้วยเหตุผลที่ยาแพนครีเอตินในตลาดยาบ้านเราเป็นชนิดของยาผสม และมีขนาดความแรงของยาที่แตกต่างกันออกไป การรับประทานให้ดูรายละเอียดจากเอกสารกำกับยาของแต่ละบริษัทผู้ผลิต ปกติแพทย์ผู้ทำการรักษาจะเป็นผู้กำหนดขนาดการรับประทานได้เป็นอย่างดี 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแพนครีเอติน ผู้ป่วยควรแจ้งแพทย์/พยาบาลและเภสัชกร ดังนี้ 
ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
มีโรคประจำตัวต่างๆ รวมทั้งกำลังกินยาอะไรอยู่ เพราะยาแพนครีเอตินอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาแพนครีเอติน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาแพนครีเอตินมีผลไม่พึงประสงค์อย่างไร? ///// 
ยาแพนครีเอตินสามารถก่อให้เกิดผลไม่พึงประสงค์ (อาการข้างเคียง/ผลข้างเคียง) ดังนี้ คือ ท้องเสีย เจ็บในช่องท้อง/ปวดท้อง เป็นตะคริว อาจมีอาการคลื่นไส้ แสบขณะปัสสาวะ ปวดตามข้อต่อของกระดูก ผื่นคัน และผลข้างเคียงที่ค่อนข้างรุนแรงมากได้แก่ หายใจติดขัด หากพบอาการนี้ต้องรีบนำผู้ป่วยส่งแพทย์ไปโรงพยาบาลทันที 
 ///// มีข้อควรระวังการใช้ยาแพนครีเอตินอย่างไร? ///// 
ข้อควรระวังในการใช้ยาแพนครีเอติน คือ 
- ห้ามใช้ยานี้กับผู้ที่แพ้ยาแพนครีเอติน 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง
	 ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาแพนครีเอตินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาแพนครีเอตินมีปฏิกิริยาระหว่างยากับยาตัวอื่นอย่างไร? ///// 
ยาแพนครีเอตินมีปฏิกิริยาระหว่างยากับยาตัวอื่น คือ 
- การใช้ยาแพนครีเอตินร่วมกับวิตามินและเกลือแร่บางตัว สามารถทำให้ประสิทธิผลในการรักษาของวิตามินและเกลือแร่เหล่านั้นด้อยลงไป กลุ่มวิตามินดังกล่าว เช่น Folic acid และ ธาตุเหล็ก 
- การใช้ยาแพนครีเอตินร่วมกับยาลดความดันโลหิต อาจทำให้ระดับยาแพนครีเอตินในกระแสเลือดต่ำลงและด้อยประสิทธิภาพได้ ยาลดความดันโลหิตดังกล่าว เช่น Quinapril 
- การใช้ยาแพนครีเอตินร่วมกับยาลดกรด สามารถลดประสิทธิภาพในการทำงานของยาแพนครีเอติน ยาลดกรดดังกล่าว เช่น Aluminium hydroxide และ Magnesium hydroxide 
 ///// ควรเก็บรักษายาแพนครีเอตินอย่างไร ///// 
สามารถเก็บยาแพนครีเอตินที่อุณหภูมิห้องได้ แต่ไม่ควรเกิน 30 องศาเซลเซียส (Celsius) เก็บยาในภาชนะที่ปิดมิดชิด พ้นแสง ความชื้น และเก็บยาให้พ้นมือเด็กและสัตว์เลี้ยง 
 ///// ยาแพนครีเอตินมีชื่ออื่นอีกไหม? ผลิตจากบริษัทอะไรบ้าง? ///// 
ยาแพนครีเอตินในประเทศไทยมีชื่อยาชื่อการค้าและบริษัทผู้ผลิต เช่น 
 ///// บรรณานุกรม ///// 
1. http://www.webmd.com/drugs/drug-1457-pancreatin+oral.aspx [2014,May 22]
	2. https://www.mims.com/Thailand/drug/search/pancreatin [2014,May 22]
	3. http://en.wikipedia.org/wiki/Pancreatin [2014,May 22]
	4. http://www.drugs.com/drug-interactions/pancreatin-index.html?filter=2&amp;generic_only= [2014,May 22]
