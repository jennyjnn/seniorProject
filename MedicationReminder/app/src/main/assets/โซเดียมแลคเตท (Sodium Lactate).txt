โซเดียมแลคเตท (Sodium Lactate)
 ///// บทนำ ///// 
ยาโซเดียมแลคเตท (Sodium Lactate) 
	เป็นสารประกอบเคมีประเภทเกลือโซเดียมของกรดแลคติก (Lactic acid) มีลักษณะเป็นผงผลึกสีขาว 
	ละลายน้ำได้ดี นักวิทยาศาสตร์นำ
	โซ เดียมแลคเตทไปใช้กับอุตสาหกรรมอาหารเพื่อช่วยยับยั้งการเจริญเติบโตของเชื้อโรคและช่วยปรับสมดุล
	กรด - ด่างของผลิตภัณฑ์อาหาร 
	แม้แต่การผลิตเครื่องสำอางสามารถผสมโซเดียมแลคเตทในแชมพูสระผมจะคอยทำหน้าที่เพิ่มความชุ่มชื้น
	ให้กับผิวหนัง 
สำหรับประโยชน์ทางคลินิก โซเดียมแลคเตทจะถูกใช้เพื่อบำบัดอาการหัวใจเต้นผิดจังหวะ       
	หรือให้ฉีดเข้าทางหลอดเลือดดำเพื่อควบคุมภาวะ Metabolic acidosis (ภาวะร่างกายเป็นกรดผิด ปกติ) 
	แต่ห้ามใช้กับภาวะ Lactic acidosis (ภาวะร่างกายเป็นกรดจากสาร Lactate) 
ผลิตภัณฑ์โซเดียมแลคเตทที่มีใช้ตามสถานพยาบาลจะมีลักษณะเป็นสารละลาย 
	โดยใช้โซเดียมแลคเตท (Sodium lactate) 18.7 กรัมละลายในน้ำกลั่นที่ปราศจากเชื้อ 1,000 มิลลิ 
	ลิตร บรรจุในขวดพลาสติกขนาด 500 และ 1,000 มิลลิลิตร มีวัตถุประสงค์เพื่อรักษาอาการผู้ 
	ป่วยที่เสียน้ำและเกลือแร่ 
	นอกจากนี้ยังมีฤทธิ์กระตุ้นให้เกิดการขับปัสสาวะและทำให้เลือดมีสภาวะความเป็นด่างเพิ่มขึ้น 
	การจะใช้สารละลายชนิดนี้กับผู้ป่วยจะต้องมีใบสั่งแพทย์ที่ระบุปริมาณ 
	การใช้และกำกับอัตราการหยดโซเดียมแลคเตททางหลอดเลือดมาด้วยกัน 
 ///// โซเดียมแลคเตทมีสรรพคุณ (คุณสมบัติ) อย่างไร? ///// 
โซเดียมแลคเตทมีสรรพคุณดังนี้เช่น 
- ใช้รักษาสำหรับผู้ป่วยที่สูญเสียน้ำและเกลือแร่จากร่างกาย 
- ใช้ช่วยปรับค่าความเป็นกรด - ด่างของเลือดภายในร่างกาย 
 ///// โซเดียมแลคเตทมีกลไกการออกฤทธิ์อย่างไร? ///// 
กลไกการออกฤทธิ์ของยาสารละลายโซเดียมแลคเตทคือ
	 ตัวยาจะช่วยชดเชยน้ำและเกลือแร่ที่ร่างกายสูญเสียไปพร้อมกับช่วยปรับภาวะความเป็นกรด - 
	 ด่างของเลือดให้กลับเข้าสู่ภาวะปกติ 
 ///// โซเดียมแลคเตทมีรูปแบบการจัดจำหน่ายอย่างไร? ///// 
ยาโซเดียมแลคเตทมีรูปแบบการจัดจำหน่ายดังนี้เช่น จำหน่ายในรูปสารละลายที่มีขนาดความจุ 500 
	และ 1,000 มิลลิลิตร/ขวด 
 ///// โซเดียมแลคเตทมีขนาดการบริหารยาอย่างไร? ///// 
การบริหารยา/ใช้ยาโซเดียมแลคเตทต้องเป็นไปตามคำสั่งแพทย์ โดยอาศัยผลการตรวจ 
	สอบเลือดของผู้ป่วยเป็นแนวทางวินิจฉัย สามารถหารายละเอียดข้อมูลการใช้เพิ่มเติมจากเอก 
	สารกำกับยาที่แนบมาพร้อมผลิตภัณฑ์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโซเดียมแลคเตท 
	ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น 
	หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ 
	เพราะยาโซเดียมแลคเตทอาจส่งผลให้อาการของโรคเหล่านั้นรุนแรงขึ้น
	 หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร 
	เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// โซเดียมแลคเตทมีผลไม่พึงประสงค์อย่างไร? ///// 
ยาโซเดียมแลคเตทอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น 
	อาจพบภาวะเกลือโพแทสเซียมในร่างกายต่ำ มีภาวะบวมน้ำและมีเกลือโซเดียมเกินในเลือด 
	การใช้ยาเป็นเวลานานอาจทำให้สภาวะสมดุลของกรด - ด่างในเลือดเสียไป อาจมีอาการเจ็บหน้าอก 
	รู้สึกสับสน กล้ามเนื้อเกร็งตัว/เป็นตะคริว จนถึงขั้นหายใจไม่ออก/หายใจลำบาก 
 ///// มีข้อควรระวังการใช้โซเดียมแลคเตทอย่างไร? ///// 
มีข้อควรระวังการใช้ยาโซเดียมแลคเตทดังนี้เช่น 
- ห้ามใช้กับผู้ที่มีประวัติแพ้ยาโซเดียมแลคเตท 
- หยุดการให้ยาสารละลายโซเดียมแลคเตททันทีหากพบว่าขณะผู้ป่วยได้รับยาแล้วมีอาการแพ้ยาเกิดขึ้น 
- ห้ามใช้กับผู้ป่วยที่มีภาวะบวมน้ำหรือมีเกลือโซเดียมเกินในเลือด 
- ห้ามใช้กับผู้ป่วยที่อยู่ในภาวะช็อก หัวใจล้มเหลว ด้วยผู้ป่วยกลุ่มนี้จะมีภาวะเกลือแลคเตท(Lactate) 
	สูงอยู่แล้ว 
- ห้ามใช้รักษาผู้ป่วยที่มีภาวะ Lactic acidosis 
- 	ระวังการใช้กับผู้ป่วยโรคไต ผู้ป่วยโรคหัวใจล้มเหลว
				 ด้วยอาจก่อให้เกิดภาวะเกลือโซเดียมหรือมีน้ำเกินในร่างกาย 
- 			ระวังการใช้กับผู้ป่วยโรคความดันโลหิตสูง ผู้ป่วยโรคตับ 
- 	ระวังการใช้กับเด็กด้วยยังไม่มีข้อมูลทางคลินิกสนับสนุนถึงความปลอดภัยและประสิทธิภาพของการใช้สาร
	ละลายโซเดียมแลคเตทกับเด็ก 
- ระวังการใช้กับสตรีตั้งครรภ์และสตรีที่อยู่ในภาวะให้นมบุตร 
- การให้โซเดียมแลคเตทมากเกินไปอาจทำให้เกิดภาวะ Metabolic alkalosis		
	การหยดโซเดียมแลคเตทเข้าหลอดเลือดดำต้องใช้อัตราการหยดที่เหมาะสมโดยเป็นไปตามคำสั่งแพทย์ 
	ทั้งนี้เพื่อป้องกันมิให้เกิดภาวะมีน้ำเกินในร่างกายหรือเกิดการเสียสมดุลเกลือแร่ในเลือด 
- 	ห้ามใช้ยาหมดอายุ 
- 	ห้ามแบ่งยาให้ผู้อื่นใช้ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด
 (รวมโซเดียมแลคเตทด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ
  ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ(อ่านเพิ่มเติมได้ใน
  เว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โซเดียมแลคเตทมีปฏิกิริยาระหว่างยากับยาตัวอื่นอย่างไร? ///// 
ยาโซเดียมแลคเตทมีปฏิกิริยาระหว่างยากับยาตัวอื่นดังนี้เช่น 
- การใช้ยาโซเดียมแลคเตทร่วมกับยา Aspirin อาจทำให้ฤทธิ์การรักษาของ Aspirin ลดลง 
	หากไม่มีความจำเป็นใดๆควรหลีกเลี่ยงการทำงานร่วมกัน 
- การใช้ยาโซเดียมแลคเตทร่วมกับยา Pseudoephedrine อาจทำให้ผลข้างเคียงของ Pseudoephedrine เพิ่มมากขึ้น โดยจะมีอาการตัวสั่น วิตกกังวล นอนไม่หลับ กระสับกระส่าย หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นกรณีไป 
 ///// ควรเก็บรักษาโซเดียมแลคเตทอย่างไร? ///// 
สามารถเก็บยาโซเดียมแลคเตทภายใต้อุณหภูมิห้องที่เย็น ห้ามเก็บยาในช่องแช่แข็งของตู้เย็น 
	เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง
	 และไม่เก็บยาในห้องน้ำหรือในรถยนต์ 
 ///// โซเดียมแลคเตทมีชื่ออื่นอีกไหม? ผลิตจากบริษัทอะไรบ้าง? ///// 
ยาโซเดียมแลคเตทที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Sodium_lactate [2015,May2]
   2. http://www.drugs.com/pro/sodium-lactate [2015,May2]
   3. http://www.drugs.com/drug-interactions/sodium-lactate [2015,May2]
   4.  http://www.mims.com/usa/drug/info/sodium%20lactate/?type=full&amp;mtype=generic#Dosage[2015,May2]
   5. http://www.drugs.com/drug-interactions/sodium-lactate-index[2015,May2]
  6. http://www.mhra.gov.uk/home/groups/spcpil/documents/spcpil/con1418098583458[2015,May2]
