เออร์โกโนวีน (Ergonovine)
 ///// บทนำ ///// 
เออร์โกโนวีน (Ergonovine) เป็นอนุพันธุ์หนึ่งของสารประเภทแอลคาลอยด์ (Alkaloid, สาร ตั้งต้นของยาหลายชนิดเช่น ยาทางจิตเวช ทางสูตินรีเวช ทางระบบประสาท และยาแก้ปวด) ในบางท่านจะใช้คำว่า เออร์โกเมตรีน (Ergometrine) ก็ได้เพราะเป็นสารตัวเดียวกัน 
ทางการแพทย์นำเออรโกโนวีนมาใช้เป็นยาป้องกันและรักษาอาการตกเลือดหลังการคลอดบุตร(ภาวะตกเลือดหลังคลอดบุตร) โดยจะกระตุ้นให้มดลูกของมารดาหดตัว ทำให้ลดการสูญเสียเลือดหลังคลอดบุตร ยานี้มีข้อห้ามใช้กับสตรีที่อยู่ระหว่างการตั้งครรภ์ 
ในด้านเภสัชจลนศาสตร์ (Pharmacokinetic, การศึกษาความเป็นไปของยาเมื่อยาเข้าสู่ร่างกาย) ของเออร์โกโนวีนพบว่า หลังรับประทานตัวยาจะออกฤทธิ์ภายใน 5 - 15 นาที ตับจะเปลี่ยนโครงสร้างทางเคมีของยานี้ก่อนถูกขับออกไปกับปัสสาวะ 
องค์การอนามัยโลกได้ระบุให้เออร์โกโนวีนเป็นยาจำเป็นต่อระบบสาธารณสุขขั้นพื้นฐานที่ควรมีใช้ในชุมชน คณะกรรมการอาหารและยาของไทยได้บรรจุเออร์โกโนวีนลงในบัญชียาหลักแห่งชาติ การบริหารยา/การใช้ยานี้กับผู้ป่วยมักจะอยู่ในสถานพยาบาลและอยู่ภายใต้การควบคุมดูแลของแพทย์ผู้รักษาแต่เพียงผู้เดียว 
 ///// ยาเออร์โกโนวีนมีสรรพคุณ (คุณสมบัติ) อย่างไร? ///// 
ยาเออร์โกโนวีนมีสรรพคุณดังนี้ 
- ป้องกันและรักษาอาการตกเลือดของมารดาหลังการคลอดบุตร (ภาวะตกเลือดหลังคลอดบุตร) หรือหลังการแท้งบุตร 
- 
เป็นยาที่แพทย์ใช้ช่วยในการทำคลอดบุตร (Active management of the 3rd stage of labour) 
 ///// ยาเออร์โกโนวีนมีกลไกการออกฤทธิ์อย่างไร? ///// 
ยาเออร์โกโนวีนมีกลไกการออกฤทธิ์ที่ตัวรับ(Receptor)ของปลายประสาท 3 ชนิดคือ Alpha-adrenergic, Dopaminergic, และ Serotonin 5-HT2 receptors receptor การใช้ยาเพียงขนาดต่ำๆ ส่งผลทำให้กล้ามเนื้อของมดลูกมีแรงบีบตัวแรงขึ้นซึ่งช่วยให้คลอดได้ง่ายขึ้น  หากเพิ่มปริมาณยามากขึ้นอย่างเหมาะสมจะทำให้หลอดเลือดหดตัวจึงช่วยป้องกันอาการตกเลือดของมารดาหลังคลอดบุตรได้เช่นเดียวกัน 
 ///// ยาเออร์โกโนวีนมีรูปแบบการจัดจำหน่ายอย่างไร? ///// 
ยาเออร์โกโนวีนมีรูปแบบการจัดจำหน่ายดังนี้ 
- ยาชนิดเม็ด ประกอบด้วย Ergotamine 0.25 มิลลิกรัม + Ergometrine 0.125 มิลลิกรัม/เม็ด 
- ยาฉีดบรรจุ Methyl ergometrine maleate ที่ความแรง 0.2 มิลลิกรัม/มิลลิลิตร 
 ///// ยาเออร์โกโนวีนมีขนาดรับประทานอย่างไร? ///// 
สำหรับป้องกันและรักษาอาการตกเลือดหลังคลอด ยาเออร์โกโนวีนมีขนาดรับประทานคือ 
- ผู้ใหญ่: รับประทาน 1 - 2 เม็ดวันละ 3 ครั้ง รับประทานจนกระทั่งอาการดีขึ้นแต่ห้ามเกิน 1 สัปดาห์ 
- เด็ก: ยังไม่มีรายงานการใช้ยานี้ในเด็ก 
อนึ่ง ยานี้สามารถรับประทานก่อนหรือพร้อมอาหารก็ได้ และควรหลีกเลี่ยงการรับประทานยาพร้อมชา กาแฟ และเครื่องดื่มที่มีกาเฟอีน เพราะผลข้างเคียงจากยานี้อาจสูงขึ้นได้ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเออร์โกโนวีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 	
 มีโรคประจำตัวต่างๆรวมทั้งกำลังกินยาอะไรอยู่ เพราะยาออริสแตทอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
 หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเออร์โกโนวีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาเออร์โกโนวีนมีผลไม่พึงประสงค์อย่างไร? ///// 
ยาเออร์โกโนวีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น คลื่นไส้ อาเจียน ปวดท้อง ท้องเสีย ปวดศีรษะ วิงเวียน เจ็บหน้าอก ชีพจรเต้นผิดปกติ หัวใจเต้นช้า มีความดันโลหิตสูง หัวใจเต้นผิดจังหวะ หายใจลำบาก บางครั้งมีผื่นขึ้น บางคนอาจพบอาการช็อกเกิดขึ้น 
 ///// มีข้อควรระวังการใช้ยาเออร์โกโนวีนอย่างไร? ///// 
มีข้อควรระวังการใช้ยาเออร์โกโนวีนดังนี้ 
- ห้ามใช้กับผู้ที่แพ้ยานี้ 
- 
 ห้ามใช้กับสตรีตั้งครรภ์โดยเฉพาะในไตรมาสที่ 1 และที่ 2 หรือผู้ป่วยที่มีครรภ์เป็นพิษ หรือ ผู้ป่วยด้วยโรค Porphyria (โรคทางพันธุกรรม พบได้น้อย เป็นโรคเกิดจากมีความผิดปกติของเอนไซม์สร้างเม็ดเลือดแดง ส่งผลให้เกิดอาการทางตับร่วมกับทางสมองและทางผิวหนัง) 
- 
 ห้ามแบ่งยานี้ให้คนอื่นใช้ 
- 
ห้ามปรับหรือเพิ่มขนาดการรับประทานยาเอง 
- 
ระวังการใช้ยากับผู้ป่วยความดันโลหิตสูง ผู้ป่วยโรคโลหิตจาง ผู้ป่วยโรคตับโรคไต ผู้ป่วยด้วยโรคหัวใจ 
- 
 ระวังการใช้ยากับหญิงที่อยู่ในภาวะให้นมบุตร การจะใช้ยาในผู้ป่วยกลุ่มนี้ต้องให้แพทย์เป็นผู้พิจารณาสั่งจ่ายยาเท่านั้น 
- 
ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเออร์โกโนวีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเออร์โกโนวีนมีปฏิกิริยาระหว่างยากับยาตัวอื่นอย่างไร? ///// 
ยาเออร์โกโนวีนมีปฏิกิริยาระหว่างยากับยาตัวอื่นดังนี้ 
- ห้ามใช้ยาเออร์โกโนวีนร่วมกับยาบางกลุ่ม ด้วยยาเหล่านั้นจะทำให้ฤทธิ์ของเออร์โกโนวีนเพิ่มสูงขึ้นจนอาจเกิดอาการข้างเคียงเช่น หลอดเลือดตีบและเสี่ยงต่อการเกิดความดันโลหิตสูง จนถึงขั้นหัวใจล้มเหลวซึ่งเป็นอันตรายมาก ยากลุ่มดังกล่าวเช่น 
- ยาต้านไวรัสเอชไอวี เช่น Amprenevir, Indinavir, Ritonavir 
- ยาต้านเชื้อแบคทีเรีย/ยาปฏิชีวนะ เช่น Erythromycin, Tetracycline 
- ยาต้านเชื้อรา เช่น Fluconazole, Ketoconazole, Itraconazol 
- 
การใช้ยาเออร์โกโนวีนร่วมกับยารักษาอาการโรคหวัดเช่น Phenylephrine อาจทำให้เกิดภาวะความดันโลหิตสูง อาจก่อให้เกิดอาการตัวเย็น ซีด อ่อนเพลีย ปวดศีรษะ ตาพร่า หากไม่มีความจำเป็นใดๆ ไม่ควรใช้ยาทั้งคู่ร่วมกัน 
 ///// ควรเก็บรักษายาเออร์โกโนวีนอย่างไร? ///// 
ยาเออร์โกโนวีนชนิดรับประทาน ควรเก็บภายใต้อุณหภูมิ 25 องศาเซลเซียส (Celsius) 
หากเป็นยาฉีดให้เก็บที่อุณหภูมิ 2 - 8 องศาเซลเซียส 
ทั้งนี้ ควรเก็บยาในภาชนะที่ปิดมิดชิด พ้นแสงแดดความร้อนและความชื้น เก็บยาให้พ้นมือเด็กและสัตว์เลี้ยง ไม่ควรเก็บยาในห้องน้ำ และห้ามเก็บยาในช่องแช่แข็งของตู้เย็น 
 ///// ยาออริสแตทมีชื่ออื่นอีกไหม? ผลิตจากบริษัทอะไรบ้าง? ///// 
ยาดีคอลเจนที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://en.wikipedia.org/wiki/Ergometrine [2014,Nov8][2014,Nov8]
	2 http://drug.fda.moph.go.th:81/nlem.in.th/search?keyword=ergometrine [2014,Nov8]
	3 http://www.drugs.com/cdi/ergonovine.html [2014,Nov8]
	4 http://www.mims.com/THAILAND/Home/GatewaySubscription/?generic=ergometrine [2014,Nov8]
	5 http://www.mims.com/USA/drug/info/ergometrine/?type=full&amp;mtype=generic#Dosage [2014,Nov8] 
	6 http://www.mims.com/USA/drug/info/ergometrine/?type=full&amp;mtype=generic#Dosage [2014,Nov8]
	7 http://www.drugs.com/drug-interactions/ergonovine-index.html?filter=3&amp;generic_only= [2014,Nov8]
	8 http://www.mims.com/Thailand/drug/info/Expogin/ [2014,Nov8]
	9 http://www.mims.com/Thailand/drug/info/Metrine/?type=brief [2014,Nov8]
	10 MIMS Thailand 110TH Edition 2008
