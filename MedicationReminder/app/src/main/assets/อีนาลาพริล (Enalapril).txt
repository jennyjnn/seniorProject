อีนาลาพริล (Enalapril)
 ///// บทนำ ///// 
อีนาลาพริล (Enalapril) เป็นยาที่จัดอยู่ในกลุ่มยาต้านการบีบตัวของหลอดเลือดแดง (An giotensin converting enzyme inhibitor) ที่วงการแพทย์นำมาใช้รักษาโรคความดันโลหิตสูง โรคไตที่มีต้นเหตุจากโรคเบาหวาน และโรคหัวใจล้มเหลวชนิดเรื้อรังบางประเภท 
องค์การอนามัยโลกกำหนดให้อีนาลาพริลเป็นยาขั้นพื้นฐานที่จำเป็นในระบบสุขภาพขั้นพื้น ฐาน สำหรับประเทศไทยกำหนดให้ยานี้อยู่ในบัญชียาหลักแห่งชาติ มีใช้ในสถานพยาบาลของรัฐทั่วไป เราจะพบเห็นในรูปแบบของยาเม็ดสำหรับรับประทาน อีกทั้งราคาไม่แพงมากจึงรับกับระบบ สาธารณสุขมูลฐานของประเทศเรา 
หลังจากร่างกายได้รับอีนาลาพริล ยาจะเริ่มออกฤทธิ์ภายในเวลาประมาณ 1 ชั่วโมง โดยจะจับกับโปรตีนในเลือด 50 - 60% และถูกส่งไปเปลี่ยนโครงสร้างทางเคมีที่อวัยวะตับ ระยะเวลาการออกฤทธิ์ในร่างกายอยู่ในช่วงประมาณ 12 - 24 ชั่วโมง ร่างกายต้องใช้เวลาประมาณ 11 ชั่วโมง ในการกำจัดยาออกจากกระแสเลือดประมาณ 50% โดยผ่านไปกับปัสสาวะและอุจจาระ 
ยาอีนาลาพริลจัดอยู่ในหมวดยาอันตรายต้องมีการบริหารยาที่จำเพาะเจาะจงต่อผู้ป่วยที่ตอบสนองต่อยานี้ แพทย์เท่านั้นที่จะเป็นผู้สั่งจ่ายยาได้อย่างปลอดภัยและเหมาะสม 
 ///// ยาอีนาลาพริลมีสรรพคุณ (คุณสมบัติ) อย่างไร? ///// 
ยาอีนาลาพริลมีสรรพคุณดังนี้ 
- รักษาโรคความดันโลหิตสูง โดยจะใช้เป็นยาเดี่ยวหรือใช้ร่วมกับยาขับปัสสาวะกลุ่มไทอะ ไซด์ (Thiazide - type diuretics) 
- รักษาโรคหัวใจล้มเหลว แพทย์มักจะใช้ร่วมกับยาขับปัสสาวะ และยาในกลุ่มดิจิตัลลิส (Digitalis: ยาควบคุมการเต้นของหัวใจเช่น Digoxin) 
 ///// ยาอีนาลาพริลมีกลไกการออกฤทธิ์อย่างไร? ///// 
ยาอีนาลาพริลมีกลไกการออกฤทธิ์ โดยตัวยาจะยับยั้งการทำงานของ Angiotensincon verting enzyme (เอนไซม์ควบคุมการบีบตัวของหลอดเลือดแดง) ส่งผลให้ร่างกายไม่สามารถเปลี่ยนสารตั้งต้นที่ควบคุมการบีบตัวของหลอดเลือดแดง (Angiotensin I) ไปเป็นสาร Angiotensin II ที่ควบคุมการบีบตัวของหลอดเลือดแดงได้ ด้วยกลไกนี้จึงลดภาวะการหดตัว/บีบตัวของหลอดเลือดแดง และส่งผลให้ลดความดันโลหิตของร่างกายในที่สุด 
 ///// ยาอีนาลาพริลมีรูปแบบการจัดจำหน่ายอย่างไร? ///// 
ยาอีนาลาพริลจัดจำหน่ายในรูปแบบยาเม็ดขนาดความแรง 2.5, 5, 10 และ 20 มิลลิกรัม/ เม็ด 
 ///// ยาอีนาลาพริลมีขนาดรับประทานอย่างไร? ///// 
ยาอีนาลาพริลมีขนาดรับประทานดังนี้ 
ก. สำหรับความดันโลหิตสูง 
- ขนาดรับประทานเริ่มต้นที่ 5 มิลลิกรัม วันละครั้ง 
- ขนาดรับประทานทั่วไปอยู่ในช่วง 10 - 40 มิลลิกรัม วันละครั้ง หรือแบ่งรับประทานวันละ 2 ครั้ง 
- หากการควบคุมความดันโลหิตไม่ดีขึ้น อาจใช้ยาขับปัสสาวะร่วมกับอีนาลาพริล 
ข. สำหรับโรคหัวใจล้มเหลว 
- ขนาดรับประทานเริ่มต้นที่ 2.5 มิลลิกรัม 
- ขนาดรับประทานทั่วไปอยู่ในช่วง 2.5 - 20 มิลลิกรัม โดยแบ่งรับประทานวันละ 2 ครั้ง 
- ขนาดรับประทานสูงสุดไม่เกิน 40 มิลลิกรัม/วันโดยแบ่งรับประทาน 
อนึ่ง: 
- ยานี้สามารถรับประทานก่อนหรือหลังอาหารก็ได้ 
- ขนาดยาในเด็กจะขึ้นกับน้ำหนักตัวและอายุของเด็ก และต้องอยู่ในคำสั่งใช้ยาจากแพทย์เท่านั้น 
- หากผู้ป่วยมีภาวะโรคอื่นแทรกซ้อน เช่น โรคไต แพทย์จะเป็นผู้ปรับขนาดรับประทานที่เหมาะสมและปลอดภัยต่อผู้ป่วย 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอีนาลาพริล ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจ ลำบาก 
- มีโรคประจำตัวต่างๆเช่น โรคหัวใจ โรคไต โรคตับ โรคเบาหวาน รวมทั้งกำลังกินยาอะไรอยู่ เพราะยาอีนาลาพริลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทรวมถึงอีนาลาพริลสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอีนาลาพริล สามารถรับประทานเมื่อนึกขึ้นได้ ถ้าเวลาใกล้เคียงกับการ รับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาอีนาลาพริลมีผลไม่พึงประสงค์อย่างไร? ///// 
ยาอีนาลาพริลมีผลไม่พึงประสงค์ (อาการข้างเคียง/ผลข้างเคียง) ดังนี้ มีอาการวิงเวียนขณะ นั่งหรือนอนเมื่อใช้ยาในช่วงแรก อาจหลีกเลี่ยงอาการวิงเวียนในระยะเริ่มต้นโดยรับประทานยาในช่วงเวลาก่อนนอน นอกจากนี้ยังพบอาการไอแห้งๆและมักทำให้ผู้ป่วยเข้าใจผิดคิดว่าเป็นโรคหวัดหรือมีโรคอื่นแทรกซ้อน หากอาการไอไม่ดีขึ้น ควรขอคำแนะนำจากแพทย์ช่วยเปลี่ยนยา 
นอกจากนี้ อาการข้างเคียงอื่นๆที่อาจพบได้จากยาอีนาลาพริล เช่น อาการผื่นคัน คลื่นไส้ ปวดศีรษะ รู้สึกเหนื่อยล้า สำหรับอาการข้างเคียงบางอย่าง หากเกิดขึ้นแล้วจะทำให้เกิดความเสี่ยงและมีอันตรายต่อผู้ป่วยอย่างมาก อาทิ มือ ขา หน้า และปากมีอาการบวม หายใจลำบาก เจ็บหน้าอก หัวใจเต้นเร็ว หรือหัวใจเต้นผิดจังหวะ ซึ่งหากพบอาการดังกล่าว ให้รีบนำตัวผู้ป่วยไปพบแพทย์/ไปโรงพยาบาลทันที 
 ///// มีข้อควรระวังการใช้ยาอีนาลาพริลอย่างไร? ///// 
ข้อควรระวังการใช้ยาอีนาลาพริลได้แก่ 
- ห้ามใช้ยานี้กับผู้ป่วยแพ้ยาอีนาลาพริล 
- ห้ามใช้ยานี้กับหญิงตั้งครรภ์เพราะยานี้อาจส่งผลให้ทารกเกิดความพิการแต่กำเนิดได้ และกับหญิงที่อยู่ในภาวะให้นมบุตรเพราะยานี้ผ่านเข้าสู่น้ำนมได้ 
- หลีกเลี่ยงอาหารเค็มหรือเครื่องดื่มที่มีแอลกอฮอล์ ด้วยจะส่งผลให้การออกฤทธิ์ของอีนา ลาพริลลดน้อยลง 
- หากมีอาการวิงเวียนหลังรับประทานยานี้ ควรหลีกเลี่ยงการขับรถยนต์หรืองานที่ต้องปฏิบัติ เกี่ยวกับเครื่องจักร 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาอีนาลาพริลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาอีนาลาพริลมีปฏิกิริยาระหว่างยากับยาตัวอื่นอย่างไร? ///// 
ยาอีนาลาพริลมีปฏิกิริยาระหว่างยากับยาตัวอื่น ดังนี้ 
- การใช้ยาอีนาลาพริลร่วมกับยาขับปัสสาวะบางตัวอาจก่อให้เกิดภาวะความดันโลหิตต่ำ โดยอาจพบอาการ หัวใจเต้นช้า วิงเวียน เป็นลม หรือปวดศีรษะ หากมีอาการดังกล่าวควรต้อง ปรับขนาดการรับประทานให้เหมาะสมโดยแพทย์ผู้รักษา ยาขับปัสสาวะดังกล่าว เช่น Hydrochlo rothiazide 
- การใช้ยาอีนาลาพริลร่วมกับยารักษาโรคเกาต์ อาจเพิ่มความเสี่ยงของอาการแพ้ยาอย่างรุนแรง หากพบเห็นอาการ หน้า ปาก ลิ้นบวม มีผื่นคัน มีไข้ ปวดกล้ามเนื้อ อ่อนแรง ให้หยุดยา แล้วรีบไปพบแพทย์/ไปโรงพยาบาล ยารักษาโรคเกาต์ดังกล่าว เช่น Allopurinol 
- การใช้ยาอีนาลาพริลร่วมกับยาแก้ปวดกลุ่มเอ็นเสด (NSAIDs: Non steroidal antiinflam matory drugs) สามารถส่งผลต่อฤทธิ์ในการลดความดันโลหิตของอีนาลาพริล อีกทั้งมีความเสี่ยงของการเกิดอันตรายกับไตมากขึ้น จึงควรหลีกเลี่ยงการใช้ยาร่วมกัน ยาแก้ปวดกลุ่ม NSAIDs ดัง กล่าว เช่น Fenoprofen, Ibuprofen, Naproxen 
 ///// ควรเก็บรักษายาอีนาลาพริลอย่างไร? ///// 
ควรเก็บยาอีนาลาพริลในที่เย็นหรือในช่วงอุณหภูมิ 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงสวาง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาอีนาลาพริลมีชื่ออื่นอีกไหม? ผลิตจากบริษัทอะไรบ้าง? ///// 
ยาอีนาลาพริลที่จำหน่ายในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Enalapril [2014,Aug9 ]
	2. http://www.rxlist.com/vasotec-drug/side-effects-interactions.htm [2014,Aug9]
	3. http://mims.com/THAILAND/Home/GatewaySubscription/?generic=enalapril [2014,Aug9]
	4. http://www.mims.com/Thailand/patientmedicine/generic/Enalapril?mononame=Invoril%20tab&amp;tabrecent=3 [2014,Aug9]
