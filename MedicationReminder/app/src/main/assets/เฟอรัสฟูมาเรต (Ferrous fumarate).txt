เฟอรัสฟูมาเรต (Ferrous fumarate)
 ///// บทนำ ///// 
ยาเฟอรัสฟูมาเรต (Ferrous fumarate) เป็นแร่ธาตุที่ประกอบไปด้วยธาตุเหล็ก โดยปกติ มนุษย์สามารถได้รับธาตุเหล็กจากอาหารที่รับประทาน ธาตุเหล็กจะเป็นส่วนประกอบสำคัญของฮีโมโกลบินในเม็ดเลือดแดง ทางคลีนิกเฟอรัสฟูมาเรตจึงถูกนำมาใช้รักษาผู้ป่วยโรคโลหิตจางจากขาดธาตุเหล็ก อย่างไรก็ตาม ต้องระวังการใช้ยานี้กับผู้ที่มีภาวะธาตุเหล็กในร่างกายเกิน หรือ ป่วยด้วยโรคเม็ดเลือดแดงมีปริมาณน้อยผิดปกติ หรือผู้ป่วยโรคธาลัสซีเมีย 
จากการศึกษาเรื่องการกระจายของตัวยาในร่างกายมนุษย์พบว่า การดูดซึมของเฟอรัสฟูมาเรตจากระบบทางเดินอาหารจะขึ้นกับปริมาณธาตุเหล็กในร่างกาย ถ้าร่างกายมีปริมาณธาตุเหล็กต่ำจะทำให้เกิดการดูดซึมยานี้ได้ดี จากนั้นตัวยาจะเข้าจับกับสารที่มีชื่อว่า Transferrin ก่อนที่จะถูกลำเลียงไปยังไขกระดูก และรวมตัวเป็นส่วนเดียวกันกับฮีโมโกลบินในเม็ดเลือดแดง 
คณะกรรมการอาหารและยาของไทยได้บรรจุยานี้ลงในบัญชียาหลักแห่งชาติ 
	มีรูปแบบการใช้เป็นยารับประทานทั้งชนิดเม็ด แคปซูล และยาน้ำ 
	โดยทั่วไปจะพบเห็นยาเฟอรัสฟูมาเรตมีขายตามร้านขายยาทั่วไป
	 สถานพยาบาลต่างๆจะมียานี้สำรองคงคลังเพื่อใช้รักษาผู้ป่วยเช่น เดียวกัน ส่วนขนาด - 
	 วิธีการรับประทานยาที่ปลอดภัยและได้ประสิทธิผลของการรักษาสูงสุดจะ 
	 ต้องเป็นไปตามคำสั่งของแพทย์ผู้รักษาเท่านั้น 
 ///// มัลติวิตามินมีสรรพคุณ (คุณสมบัติ) อย่างไร? ///// 
ยาเฟอรัสฟูมาเรตมีสรรพคุณใช้รักษาและป้องกันภาวะขาดธาตุเหล็กของร่างกาย 
 ///// เฟอรัสฟูมาเรตมีกลไกการออกฤทธิ์อย่างไร? ///// 
ยาเฟอรัสฟูมาเรตมีกลไกการออกฤทธิ์โดยตัวยาจะเข้ารวมตัวกับฮีโมโกลบินในเซลล์เม็ดเลือดแดง ส่งผลให้การทำงานของเม็ดเลือดแดงเป็นไปอย่างปกติ และทำหน้าที่ลำเลียงออกซิ เจนไปเลี้ยงเซลล์ส่วนต่างๆของร่างกายได้ 
 ///// เฟอรัสฟูมาเรตมีรูปแบบการจัดจำหน่ายอย่างไร? ///// 
ยาเฟอรัสฟูมาเรตมีรูปแบบการจัดจำหน่ายดังนี้เช่น 
- ยาเม็ดชนิดรับประทาน ขนาด 200 มิลลิกรัม/เม็ด 
- ยาเม็ดที่ผสมร่วมกับยาอื่นเช่น 
- Ferrous fumarate 200 mg, Folic acid 0.5 mg, Pyridoxine Hydrochloride/Vitamin B6 5 mg 
- Calcium phosphate tribasic 250 mg, Ferrous fumarate 150 mg, Folic acid 0.5 mg, Vitamin A 
- ยาเม็ดและยาแคปซูลชนิดรับประทานประเภทวิตามินรวม 
 ///// เฟอรัสฟูมาเรตมีขนาดรับประทานอย่างไร? ///// 
ยาเฟอรัสฟูมาเรตมีขนาดรับประทานดังนี้เช่น 
- ผู้ใหญ่: รับประทานได้ถึง 600 มิลลิกรัม/วัน ทั้งนี้ขึ้นกับดุลพินิจของแพทย์ผู้รักษา 
อนึ่ง ควรรับประทานยาเมื่อท้องว่าง หากรู้สึกระคายเคืองกระเพาะอาหารหลังรับประทาน 
 สามารถรับประทานยานี้พร้อมอาหารได้ 
- เด็ก: การใช้ยานี้ในเด็กต้องเป็นไปตามคำสั่งแพทย์ผู้รักษาเท่านั้น เพราะขนาดยาจะขึ้นกับ สาเหตุ ความรุนแรงของอาการ และน้ำหนักตัวของเด็ก 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษา แพทย์หรือเภสัชกรก่อนเสมอ 
 ///// หากลืมรับประทานยาควรทำอย่างไร? ///// 
หากลืมรับประทานยามัลติวิตามินสามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเฟอรัสฟูมาเรต 
ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาเฟอรัสฟูมา เรตอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆหรือกับอาหารเสริมที่รับประทานอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเฟอรัสฟูมาเรตสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// เฟอรัสฟูมาเรตมีผลไม่พึงประสงค์อย่างไร? ///// 
ยาเฟอรัสฟูมาเรตสามารถก่อให้เกิดผลไม่พึงประสงค์ (ผลข้างเคียง) ต่างๆดังนี้เช่น มีเลือด ออกปนมากับอุจจาระ/อุจจาระเป็นเลือด ท้องผูกหรือไม่ก็ท้องเสีย คลื่นไส้อาเจียน แสบร้อนกลาง อก เบื่ออาหาร ปัสสาวะมีสีคล้ำ ผู้ป่วยบางรายอาจพบอาการแพ้ยา โดยมีอาการผื่นคันตามตัว หายใจไม่ออก/แน่นหน้าอก/หายใจลำบาก ปากบวม หน้าบวม เป็นต้น 
 ///// มีข้อควรระวังการใช้เฟอรัสฟูมาเรตอย่างไร? ///// 
มีข้อควรระวังการใช้เฟอรัสฟูมาเรตดังนี้เช่น 
- ห้ามใช้กับผู้แพ้ยานี้ 
-  ห้ามใช้ยานี้กับผู้ป่วยโรคแผลในกระเพาะอาหาร ผู้ป่วยโรคแผลในลำไส้ใหญ่ ผู้ป่วยที่มีภาวะลำไส้อักเสบ ผู้ที่มีภาวะธาตุเหล็กในร่างกายเกิน ผู้ป่วยด้วยโรคโลหิตจางอันมีสาเหตุจากเม็ดเลือดแดงแตก 
- ห้ามปรับขนาดรับประทานด้วยตนเอง 
-  ระวังการรับประทานยาอื่นซึ่งมีธาตุเหล็กเป็นส่วนประกอบร่วมกับเฟอรัสฟูมาเรต 
- ระวังการแพ้สีที่เป็นส่วนผสมในสูตรตำรับยานี้ 
- การใช้ยานี้ในเด็ก สตรีตั้งครรภ์ สตรีที่อยู่ในภาวะให้นมบุตร ต้องเป็นไปตามคำสั่งแพทย์เท่านั้น 
- ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเฟอรัสฟูมาเรตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// เฟอรัสฟูมาเรตมีปฏิกิริยาระหว่างยากับยาตัวอื่นอย่างไร? ///// 
เฟอรัสฟูมาเรตมีปฏิกิริยาระหว่างยากับยาตัวอื่นอย่างไร? 
- การใช้ยาเฟอรัสฟูมาเรตร่วมกับยา Calcium carbonate, Aluminium hydroxide, อาจทำให้ประสิทธิผลการรักษาของยาเฟอรัสฟูมาเรตลดลง หากจำเป็นต้องใช้ยาร่วมกันควรรับประ ทานยาห่างกันอย่างน้อย 2 ชั่วโมงเป็นอย่างต่ำ 
- การรับประทานยาเฟอรัสฟูมาเรตร่วมกับยา Doxycycline, Tetracycline จะเกิดการรวมตัวของยาในระบบทางเดินอาหารและลดการดูดซึม จนทำให้ประสิทธิภาพการรักษาของยาเฟอรัสฟูมา เรตลดลง หากจำเป็นต้องใช้ร่วมกันควรรับประทานยาห่างกัน 3 ชั่วโมงเป็นอย่างต่ำ 
- หลีกเลี่ยงการใช้ยาเฟอรัสฟูมาเรตร่วมกับยา Methyldopa ด้วยจะเกิดการรบกวนการดูดซึมของ Methyldopa จนส่งผลกระทบต่อการรักษาของยา Methldopa 
- หลีกเลี่ยงการใช้ยาเฟอรัสฟูมาเรตร่วมกับ Vitamin E ด้วยวิตามินอีจะรบกวนการดูดซึมเฟอรัสฟูมาเรตจนส่งผลต่อการรักษาของยาเฟอรัสฟูมาเรต 
 ///// ควรเก็บรักษาเฟอรัสฟูมาเรตอย่างไร? ///// 
สามารถเก็บยาเฟอรัสฟูมาเรตภายใต้อุณหภูมิห้องที่เย็น ไม่เก็บยาในช่องแช่แข็งของตู้ เย็น ไม่เก็บยาในห้องน้ำหรือในรถยนต์ เก็บในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// เฟอรัสฟูมาเรตมีชื่ออื่นอีกไหม? ผลิตจากบริษัทอะไรบ้าง? ///// 
 ///// บรรณานุกรม ///// 
http://drug.fda.moph.go.th:81/nlem.in.th/search?keyword=ferrous [2015,May16] 
http://en.wikipedia.org/wiki/Iron%28II%29_fumarate[2015,May16] 
http://www.mims.com/usa/drug/info/ferrous%20fumarate/ferrous%20fumarate?type=full&amp;mtype=generic[2015,May16] 
http://www.mims.com/THAILAND/Home/GatewaySubscription/?generic=ferrous+fumarate[2015,May16] 
http://www.drugs.com/sfx/ferrous-fumarate-side-effects.html[2015,May16] 
 
http://www.drugs.com/drug-interactions/ferrous-fumarate-index.html?filter=2 [2015,May16]
