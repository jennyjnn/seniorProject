ดรอสไพรีโนน (Drospirenone)
 ///// บทนำ ///// 
ยาดรอสไพรีโนน (Drospirenone หรือ 1, 2-dihydrospirorenone) เป็นฮอร์โมนเพศชนิดสังเคราะห์ ถูกนำมาใช้ประโยชน์ในรูปแบบยาเม็ดและเป็นฮอร์โมนบำบัดสำหรับสตรีวัยหมดประจำ เดือน ประโยชน์ของตัวยาดรอสไพรีโนนในด้านอื่นที่ถูกนำมาใช้ทางคลินิกเห็นจะได้แก่ ลดอาการ  เกิดสิวของเพศหญิงซึ่งมีสาเหตุขาดสมดุลของฮอร์โมนเพศในร่างกาย กรณีนี้อาจต้องใช้เวลาในการรักษาหลายสัปดาห์ถึงหลายเดือน ประโยชน์ข้อสุดท้ายเท่าที่พบเห็นจะเป็นการใช้ยาดรอสไพรีโนนบำบัดอาการรุนแรงก่อนมีประจำเดือนของสตรี (Premenstrual dysphoric disorder) 
สำหรับการกระจายตัวในร่างกายหลังรับประทานยานี้ พบว่ามีการดูดซึมยาดรอสไพรีโนนจากระบบทางเดินอาหารได้ประมาณ 76% เมื่อยาฮอร์โมนนี้เข้าสู่กระแสเลือดจะจับกับพลาสมาโปรตีน  ได้ถึงประมาณ 97% ก่อนที่จะถูกส่งไปทำการเผาผลาญและเปลี่ยนโครงสร้างทางเคมีที่ตับ ร่างกายต้องใช้เวลาประมาณ 30 ชั่วโมงขึ้นไปเพื่อกำจัดยาปริมาณครึ่งหนึ่งออกจากกระแสเลือดโดยผ่านทิ้งไปกับปัสสาวะและอุจจาระ 
ชื่อการค้าที่เป็นที่รู้จักกันในตลาดต่างประเทศของยานี้คือ Yaz และ Yasmin โดยในสูตรตำรับ    มีสัดส่วนการผสมของดรอสไพรีโนนกับฮอร์โมนสังเคราะห์ชนิดอื่นร่วมกันเช่น Drospirenone 3 มิลลิกรัม + Ethinylestradiol 20 ไมโครกรัม แถบอเมริกายังมีการผสม Folate (Folic acid) เพิ่มเข้าไปในสูตรตำรับอีกด้วยโดยใช้ชื่อการค้าว่า Beyaz 
ด้านผลข้างเคียง/อาการขางเคียงของฮอร์โมนสังเคราะห์นี้อาจส่งผลต่อผู้บริโภคโดยมีข้อแตกต่างกันออกไป ผู้บริโภคบางคนอาจแทบไม่มีผลข้างเคียงใดๆ แต่บางคนพบอาการข้างเคียงมากจนถึงกับต้องปรับขนาดการใช้ยานี้กันใหม่ ผลข้างเคียงประการหนึ่งของยาดรอสไพรีโนนที่ต้องเฝ้าระวังได้แก่ การเกิดหลอดเลือดดำขอดด้วยฮอร์โมนสังเคราะห์ชนิดนี้จะทำให้เกิดลิ่มเลือดจับตัวกันได้ง่าย และเร็วๆนี้เองที่คณะกรรมการอาหารและยาหลายประเทศให้ระบุคำเตือนบนฉลากยาว่า “ควร   หยุดการใช้ฮอร์โมนดรอสไพรีโนนก่อนและหลังการผ่าตัด” ด้วยเหตุผลที่มีความเสี่ยงสูงในการเกิดภาวะลิ่มเลือดในหลอดเลือดดำ 
ข้อห้ามใช้บางประการของยาดรอสไพรีโนนที่ทั้งแพทย์/เภสัชกรเน้นย้ำก่อนการเลือกใช้ยาฮอร์โมนนี้ เห็นจะเป็นเรื่องห้ามใช้กับสตรีที่ตั้งครรภ์ หรือที่ป่วยเป็นโรคความดันโลหิตสูงประเภทที่ควบคุมไม่ได้ หรือเป็นโรคหัวใจ หรือมีภาวะลิ่มเลือดอุดตันในหลอดเลือดดำ หรือเป็นหลอดเลือดดำขอด หรือป่วยด้วยโรคเบาหวานโดยเฉพาะเบาหวานชนิดที่เกิดเบาหวานขึ้นตา หรือผู้ป่วยด้วยโรคไต และสตรีที่มีประจำเดือนแบบผิดปกติโดยที่ยังไม่ทราบสาเหตุ 
อนึ่ง เคยมีความเข้าใจว่าสตรีที่ใช้ยาเม็ดคุมกำเนิดมีโอกาสเสี่ยงกับการเกิดมะเร็งเต้านม องค์ การอนามัยโลกได้ยกกรณีนี้มาทำการศึกษาและมีข้อสรุปว่าในสตรีวัย 45 ปีขึ้นไปที่เคยใช้ยาเม็ดคุม กำเนิดมาก่อนหน้านี้ไม่มีความเสี่ยงของการเป็นมะเร็งเต้านมแต่อย่างใด 
ทั้งนี้ ยังมีประเด็นอื่นๆอีกมากมายที่เกี่ยวข้องกับการใช้ยานี้ที่ไม่สามารถระบุลงในบทความนี้  ได้หมด จึงถือเป็นเหตุผลสำคัญที่ผู้บริโภคจะต้องใช้ยาประเภทฮอร์โมนเพศสังเคราะห์เหล่านี้อย่างถูกต้องและมีวินัย เป็นไปตามดุลยพินิจของแพทย์ และควรสามารถตรวจสอบร่างกายตนเองได้ระดับหนึ่งว่า มีการเปลี่ยนแปลงเนื่องจากการใช้ฮอร์โมนสังเคราะห์ชนิดต่างๆหรือไม่เช่น การเกิดก้อนเนื้อในเต้านม เป็นต้น 
 ///// ดรอสไพรีโนนมีสรรพคุณ (คุณสมบัติ) อย่างไร? ///// 
ยาดรอสไพรีโนนมีสรรพคุณ/ข้อบ่งใช้เช่น 
- ใช้เป็นยาเม็ดคุมกำเนิดโดยผสมร่วมกับยาฮอร์โมน Ethinylestradiol 
- ใช้เป็นฮอร์โมนบำบัดสำหรับกลุ่มอาการรุนแรงก่อนมีประจำเดือน (Premenstrual dys phoric disorder, PMDD) ซึ่งมักพบอาการวิตกกังวล ซึมเศร้า ไม่มีแรง/ล้า คัดตึงเต้านมมาก ปวดกล้ามเนื้อมาก ปวดศีรษะมาก ฯลฯ 
- ช่วยบำบัดรักษาสิวในผู้หญิงที่มีอายุ 14 ปีขึ้นไปโดยขึ้นอยู่กับดุลยพินิจของแพทย์ 
 ///// ดรอสไพรีโนนมีกลไกการออกฤทธิ์อย่างไร? ///// 
ยาดรอสไพรีโนนเป็นฮอร์โมนสังเคราะห์ประเภทโปรเจสติน (Synthetic progestins) กลไกการออกฤทธิ์คือ เมื่อยาเข้าสู่ร่างกายจะซึมเข้าเนื้อเยื่อต่างๆเช่น อวัยวะของระบบสืบพันธุ์ ต่อมน้ำนม สมองส่วนที่เรียกว่า ไฮโปธาลามัสและพิทูอิทารี (Pituitary gland/ต่อมใต้สมอง) โดยจะเข้าจับกับตัวรับที่มีชื่อว่า Progesterone receptor ส่งผลไปยับยั้งการหลั่งฮอร์โมนโกนาโดโทรฟิน (Gonado tropin releasing hormone) ที่หลั่งจากสมองไฮโปธาลามัสส่งผลทำให้เกิดการชะลอของการตกไข่ในสตรีเพศ จากกลไกเหล่านี้จึงทำให้เกิดฤทธิ์ของการคุมกำเนิดและฤทธิ์ต่างๆตามสรรพคุณ 
 ///// ดรอสไพรีโนนมีรูปแบบการจัดจำหน่ายอย่างไร? ///// 
ยาดรอสไพรีโนนมีรูปแบบการจัดจำหน่ายเป็นยาเม็ดชนิดรับประทานที่ผสมร่วมกับ Ethinyl estradiol เช่น 
- Drospireone 3 มิลลิกรัม + Ethinylestradiol 0.03 มิลลิกรัม/เม็ด 
- Estradiol hemihydrate 1 มิลลิกรัม + Drospirenone 2 มิลลิกรัม 
- Drospirenone 3 มิลลิกรัม + Ethinylestradiol 0.02 
 ///// ดรอสไพรีโนนมีขนาดรับประทานอย่างไร? ///// 
ยาดรอสไพรีโนนมีขนาดรับประทานขึ้นกับข้อบ่งใช้ในแต่ละกรณี ในที่นี้ขอยกตัวอย่างเฉพาะสำหรับกรณีใช้เป็นยาเม็ดคุมกำเนิด 
- ผู้ใหญ่เฉพาะในผู้หญิง: ควรรับประทานยาเม็ดแรกในช่วงวันแรกของรอบประจำเดือน กรณีที่เริ่มใช้ยาคุมกำเนิดเป็นครั้งแรกควรมีมาตรการอื่นช่วยป้องกันการตั้งครรภ์ร่วมด้วยเช่น ใช้ถุงยางอนา มัยชาย เป็นต้น 
สำหรับวิธีรับประทานยาเม็ดคุมกำเนิดแต่ละประเภทนั้นสามารถสอบถามจากแพทย์/เภสัชกร/พยาบาลรวมถึงตรวจสอบรายละเอียดจากเอกสารกำกับยาที่แนบมากับตัวผลิตภัณฑ์หรือค้นคว้าได้จากเว็ปไซด์ หาหมอ.com ในหัวข้อ “ยาเม็ดคุมกำเนิด (Birth control pill)” 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาดรอสไพรีโนน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาดรอสไพรีโนนอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเม็ดคุมกำเนิดที่รวมถึงยาดรอสไพรีโนนสามารถรับประทานทันทีที่นึกได้โดย แต่การลืมรับประทานยาคุมกำเนิดบ่อยครั้งจะมีภาวะเสี่ยงกับการตั้งครรภ์ตามมา สามารถอ่านรายละเอียดเรื่องการลืมรับประทานยาคุมกำเนิดจะต้องปฏิบัติอย่างไรได้จากเว็ปไซด์ หาหมอ.com หัวข้อ “ยาเม็ดคุมกำเนิด (Birth control pill)” 
 ///// ดรอสไพรีโนนมีผลไม่พึงประสงค์อย่างไร? ///// 
ฮอร์โมนสังเคราะห์ดรอสไพรีโนนรวมถึงที่เป็นยาผสมร่วมกับ Ethinylestradiol สามารถก่อให้ เกิดผลไม่พึงประสงค์ (ผลข้างเคียง/อาการข้างเคียง) แบ่งเป็นประเภทๆดังนี้ 
ก.อาการข้างเคียงที่พบบ่อยและถือเป็นปกติ: เช่น คัดตึงเต้านมไม่มาก ปวดศีรษะบ้าง ประจำ เดือนมาผิดปกติเช่น มาเร็วหรือมาช้ากว่ากำหนด และมีอาการคลื่นไส้ไม่มาก 
ข.อาการข้างเคียงที่พบได้น้อย: เช่น ประจำเดือนมาช้าหรือมามากกว่าปกติ อ่อนเพลีย เหนื่อยง่าย อาเจียน 
ค.อาการข้างเคียงที่ยังไม่ทราบสาเหตุแน่ชัด: ปวดท้อง หนาวสั่น มีไข้ ปวดศีรษะมาก ปัสสาวะ - อุจจาระมีสีคล้ำ อึดอัดหายใจไม่สะดวก/หายใจลำบาก ผื่นคัน เบื่ออาหารมาก พูดจากไม่ชัด หูอื้อ แขน - ขาอ่อนแรง รู้สึกเหม็นกลิ่นต่างๆมาก ตาพร่า อาเจียนเป็นเลือด ตาเหลือง ตัวเหลือง ซึ่งเมื่อมีอาการเหล่านี้ต้องรีบไปโรงพยาบาลหรือไปโรงพยาบาลทันทีขึ้นกับความรุนแรงของอาการ 
ง. อาการข้างเคียงที่พบได้น้อยมากๆ: เช่น มีอารมณ์ซึมเศร้า อยากร้องไห้ อารมณ์เหวี่ยง/อารมณ์แปรปรวน น้ำหนักเพิ่ม และเบื่อหน่ายการมีเพศสัมพันธ์ 
ทั้งนี้ อาการข้างเคียงหลายอาการไม่จำเป็นต้องใช้ยารักษาแต่อย่างใด แต่ถ้าพบอาการข้าง เคียงที่ก่อให้เกิดความรำคาญและรบกวนการดำเนินชีวิตประจำวัน ควรกลับไปขอคำปรึกษาจากแพทย์/ไปโรงพยาบาลเพื่อแพทย์พิจารณาปรับการใช้ยา 
 ///// มีข้อควรระวังการใช้ดรอสไพรีโนนอย่างไร? ///// 
มีข้อควรระวังการใช้ยาดรอสไพรีโนนเช่น 
- ห้ามใช้ในผู้แพ้ยานี้ 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร และในหญิงวัยก่อนมีประจำเดือน 
- ห้ามใช้ยานี้กับผู้ป่วยโรคความดันโลหิตสูงที่ยังไม่สามารถควบคุมได้ ผู้ป่วยกลุ่มโรคหัวใจเช่น กล้ามเนื้อหัวใจขาดเลือด โรคลิ้นหัวใจทำงานผิดปกติ หรือมีภาวะหลอดเลือดที่ไปหล่อเลี้ยงหัวใจอุดตันจากลิ่มเลือด 
- ห้ามใช้ยานี้กับผู้ป่วยโรคเบาหวานซึ่งอยู่ในภาวะเบาหวานขึ้นตา หรือภาวะโรคไตจากเบา                   หวาน 
- ห้ามใช้ยานี้กับผู้ป่วยมะเร็งเช่น มะเร็งที่เต้านม มะเร็งเยื่อบุโพรงมดลูก รวมถึงสตรีที่มีประจำ เดือนผิดปกติและยังไม่ทราบสาเหตุที่ชัดเจน 
- ห้ามใช้ยานี้กับผู้ป่วยโรคตับชนิดต่างๆรวมถึงผู้ป่วยมะเร็งตับ 
- ห้ามใช้ยานี้กับผู้ป่วยไมเกรนแบบรุนแรงโดยเฉพาะอย่างยิ่งกับผู้ป่วยที่มีอายุเกิน 35 ปีขึ้นไป 
- ห้ามใช้ยานี้กับผู้ที่มีประวัติเป็นดีซ่านหลังใช้ยาคุมกำเนิดทุกวิธี (อ่านเพื่มเติมในเว็บ haamor.com บทความเรื่อง การคุมกำเนิด และเรื่อง การวางแผนครอบครัว) 
- ห้ามปรับขนาดการรับประทานยานี้ด้วยตนเอง 
- การลืมรับประทานยานี้เพื่อการคุมกำเนิดอาจเป็นเหตุให้เกิดภาวะตั้งครรภ์ตามมา 
- หากพบอาการผิดปกติหลังใช้ยานี้เช่น ปวดศีรษะมาก มีก้อนเนื้อในเต้านม ประจำเดือนผิด ปกติ ฯลฯ ให้หยุดการใช้ยาแล้วรีบมาพบแพทย์/ไปโรงพยาบาลโดยเร็ว 
- ก่อนเข้ารับการผ่าตัดในเรื่องต่างๆต้องแจ้งให้แพทย์ทราบว่าอยู่ในช่วงใช้ยาคุมกำเนิด ซึ่งต้องเว้นระยะเวลาให้หมดฤทธิ์ของยาคุมกำเนิดเพื่อหลีกเลี่ยงภาวะหลอดเลือดอุดตันจากลิ่มเลือดก่อนและหลังผ่าตัด 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมดรอสไพรีโนนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่ม เติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ดรอสไพรีโนนมีปฏิกิริยาระหว่างยากับยาตัวอื่นอย่างไร? ///// 
ยาดรอสไพรีโนนมีปฏิกิริยาระหว่างยากับยาตัวอื่นเช่น 
- การใช้ยาดรอสไพรีโนนร่วมกับยา Acitretin (ยารักษาโรคสะเก็ดเงิน) จะทำให้ประสิทธิภาพการคุมกำเนิดด้อยลงไป หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาดรอสไพรีโนนร่วมกับยาต้านไวรัส Atazanivir, Boceprevir จะทำให้ปริมาณของยา ดรอสไพรีโนนในกระแสเลือดเพิ่มมากขึ้น หากจำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นกรณีไป 
- การใช้ดรอสไพรีโนนร่วมกับยา Carbamazepine, Phenobarbital จะทำให้ปริมาณของยา ดรอสไพรีโนนในกระแสเลือดลดน้อยลง หากจำเป็นต้องใช้ยาร่วมกันแพทย์จะปรับขนาดรับประทาน ให้เหมาะสมเป็นรายบุคคลไป 
 ///// ควรเก็บรักษาดรอสไพรีโนนอย่างไร? ///// 
ควรเก็บยาดรอสไพรีโนนภายใต้อุณหภูมิห้องที่เย็น ไม่เก็บยาในรถยนต์หรือในห้องน้ำ เก็บยา      ในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง 
 ///// ดรอสไพรีโนนมีชื่ออื่นอีกไหม? ผลิตจากบริษัทอะไรบ้าง? ///// 
ยาดรอสไพรีโนนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
https://en.wikipedia.org/wiki/Drospirenone [2015,July25] 
http://www.mhra.gov.uk/home/groups/spcpil/documents/spcpil/con1418361863056.pdf [2015,July25] 
http://www.drugs.com/mtm/drospirenone-and-ethinyl-estradiol.html [2015,July25] 
http://www.drugbank.ca/drugs/db01395[2015,July25] 
http://www.mims.com/Thailand/drug/search/?q=drospirenone[2015,July25] 
http://www.drugs.com/drug-interactions/drospirenone-ethinyl-estradiol-index.html?filter=3&amp;generic_only= [2015,July25]
