ยาโค-ไตรม็อกซาโซล (Co-trimoxazole)
 ///// บทนำ ///// 
โค-ไตรม็อกซาโซล (Co-trimoxazole) เป็นยาต้านเชื้อแบคทีเรีย (ยาปฏิชีวนะ) ที่ประกอบไปด้วยตัวยา 2 ตัว คือ Trimethoprim กับ Sulfamethoxazole นอกจากฤทธิ์ในการต้านเชื้อแบคทีเรียแล้ว โคไตรม็อกซาโซลยังถูกใช้ในการบำบัดการติดเชื้อรา เชื้อโปรโตซัวอีกด้วย (อ่านเพิ่ม เติมในเว็บ haamor.com บทความเรื่อง โรคติดเชื้อสัตว์เซลล์เดียว) 
องค์การอนามัยโลกได้เสนอให้โค-ไตรม็อกซาโซลเป็นยาจำเป็นสำหรับระบบสาธารณสุขขั้นมูลฐาน และประเทศไทยบรรจุยาตัวนี้ลงในบัญชียาหลักแห่งชาติแล้ว เราจึงพบเห็นในหลายสถานพยาบาลยังมียาตัวนี้เพื่อใช้รักษาคนไข้ ปัจจุบันโค-ไตรม็อกซาโซลได้รับความนิยมในการใช้น้อยลง ด้วยผลข้างเคียงของยาซึ่งผู้ป่วยหลายรายได้รับผลกระทบ นอกจากนี้ยังมีรายงานการแพ้ยาของผู้ใช้ยามาประกอบ จึงเป็นเหตุให้หลายประเทศไม่ยอมรับและเริ่มปฏิเสธการใช้ยาตัวนี้ 
ปกติ ยาโค-ไตรม็อกซาโซลใช้รักษาการติดเชื้อที่ระบบทางเดินหายใจทั้งช่วงบนและช่วงล่าง การติดเชื้อที่ระบบทางเดินอาหาร การติดเชื้อที่ไต และการติดเชื้อที่ระบบทางเดินปัสสาวะ นอกจากนี้ยังใช้รักษาการติดเชื้อบริเวณผิวหนังและบาดแผลต่างๆ ตลอดจนกระทั่งใช้รักษาการติดเชื้อในกระแสเลือด (ภาวะพิษเหตุติดเชื้อ) พบว่าเชื้อโรคหลายสายพันธุ์ดื้อต่อยาปฏิชีวนะหลายตัว เป็นเหตุให้วงการแพทย์เริ่มนำโค-ไตรม็อกซาโซลกลับมาใช้ใหม่อีกครั้ง 
หลังจากได้รับยาเข้าสู่ร่างกาย ทั้ง Trimethoprim และ Sulfamethoxazole จะมีการจับกับ โปรตีนในกระแสเลือด ร่างกายต้องใช้เวลาประมาณ 10 ชั่วโมงสำหรับกำจัด Trimethoprim ออกจากกระแสเลือด 50% และประมาณ 8 - 10 ชั่วโมงในการกำจัด Sulfamethoxazole เช่นกัน ยาโค-ไตรม็อกซาโซลจะถูกขับออกมากับปัสสาวะ แพทย์มักจะแนะนำให้ผู้ป่วยดื่มน้ำในปริมาณมากพอหลังกินยา (2 แก้วโดยประมาณ) เพื่อป้องกันมิให้ยาเกิดการตกค้างหรือมีผลเสียต่ออวัยวะไตของคนไข้ 
ยาโค-ไตรม็อกซาโซลจัดอยู่ในหมวดของยาอันตราย มีประวัติของการแพ้ยานี้ในผู้ป่วยหลายราย หรือได้รับผลข้างเคียงของยาเป็นจำนวนมาก การใช้ยาจึงต้องอยู่ภายใต้ดุลยพินิจของแพทย์เท่านั้น 
 ///// ยาโค-ไตรม็อกซาโซลมีสรรพคุณ (คุณสมบัติ) อย่างไร? ///// 
ยาโค-ไตรม็อกซาโซลมีสรรพคุณดังนี้ 
- ใช้รักษาอาการติดเชื้อของระบบทางเดินหายใจ ติดเชื้อในระบบทางเดินอาหาร ติดเชื้อในระบบทางเดินปัสสาวะ 
- รักษาการติดเชื้อในกระแสโลหิต (ภาวะพิษเหตุติดเชื้อ) 
 ///// ยาโค-ไตรม็อกซาโซลมีกลไกการออกฤทธิ์อย่างไร? ///// 
ยาโค-ไตรม็อกซาโซลมีกลไกการออกฤทธิ์ โดยยับยั้งการสร้างโปรตีนในกลุ่มเชื้อโรคที่เป็นอันตรายต่อร่างกาย ไม่ว่าจะเป็นแบคทีเรีย เชื้อรา และโปรโตซัว โดย Sulfamethoxazole จะรบกวนกระบวนการสังเคราะห์สาร Dihydrofolate ส่วน Trimethoprim จะรบกวนกระบวนการสังเคราะห์สาร Tetrahydrofolic acid ด้วยกระบวนการดังกล่าว จึงทำให้กลุ่มเชื้อโรคหยุดการเจริญเติบโตและตายในที่สุด 
 ///// ยาโค-ไตรม็อกซาโซลมีรูปแบบการจัดจำหน่ายอย่างไร? ///// 
ยาโค-ไตรม็อกซาโซลจัดจำหน่ายในรูปแบบ 
- ยาเม็ด ประกอบด้วย Trimethoprim 80 มิลลิกรัม/เม็ด และ Sulfamethoxazole 400 มิลลิกรัม/เม็ด 
- ยาน้ำแขวนตะกอน ประกอบด้วย Trimethoprim 40 มิลลิกรัม/5 มิลลิลิตร และ Sulfame thoxazole 200 มิลลิกรัม/5 มิลลิลิตร 
- ยาฉีด ประกอบด้วย Trimethoprim 80 มิลลิกรัม/5 มิลลิลิตร และ Sulfamethoxazole 400 มิลลิกรัม/5 มิลลิลิตร 
 ///// ยาโค-ไตรม็อกซาโซลมีขนาดรับประทานอย่างไร? ///// 
ยาโค-ไตรม็อกซาโซลมีขนาดรับประทาน ดังนี้ 
ก.	ผู้ใหญ่: รับประทานครั้งละ 2 เม็ด หลังอาหารเช้า - เย็น ควรรับประทานพร้อมน้ำดื่มที่สะอาด 2 แก้วเป็นอย่างต่ำ หากต้องใช้ยาเป็นเวลานานให้ลดขนาดรับประทานเหลือครั้งละ 1 เม็ดหลังอาหารเช้า - เย็น 
ข.	 เด็กอายุ 6 - 12 ปี: รับประทานครั้งละ 10 มิลลิลิตร หลังอาหารเช้า - เย็น 
ค.	 เด็กอายุ 6 เดือน - 5 ปี: รับประทานครั้งละ 5 มิลลิลิตร หลังอาหารเช้า - เย็น 
*****หมายเหตุ: 
- การใช้ยากับเด็กต้องเพิ่มความระมัดระวังของการตวงยาเพื่อรับประทาน ด้วยผลข้างเคียงที่อาจเกิดขึ้นจากยาจะส่งผลกระทบมากกว่าในผู้ใหญ่ 
- ห้ามใช้ยานี้กับเด็กทารกแรกคลอด 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโค-ไตรม็อกซาโซล ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาโค-ไตรม็อกซาโซลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆและ/หรืออาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาโค-ไตรม็อกซาโซล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาโค-ไตรม็อกซาโซลมีผลไม่พึงประสงค์อย่างไร? ///// 
ยาโค-ไตรม็อกซาโซลก่อให้เกิดผลข้างเคียงได้ดังนี้คือ ระคายเคืองต่อระบบทางเดินอาหาร เกิดภาวะกระเพาะอาหารอักเสบ ผื่นคันตามผิวหนัง การได้ยินบกพร่อง มีภาวะ Stevens-Johnson syndrome นอกจากนี้ยังก่อให้เกิดผลต่อระบบเลือด/ระบบโลหิตวิทยาโดยก่อให้เกิดภาวะโลหิตจาง เม็ดเลือดขาวต่ำ (Leukopenia) Neutropenia (เม็ดเลือดขาวชนิด Neutrophil ต่ำ) เกล็ดเลือดต่ำ (Thrombocytopenia) เกิดภาวะเกลือโพแทสเซี่ยมในกระแสเลือดมีระดับสูงเกินมาตรฐาน (เช่น หัวใจเต้นผิดจังหวะ) น้ำตาลในเลือดต่ำ (เช่น วิงเวียน จะเป็นลม กระสับกระส่าย ) เกิดอาการทางสมอง (เช่น วิงเวียน ปวดศีรษะ ชัก) และ/หรือการทำงานของระบบขับถ่ายปัสสาวะผิด ปกติ (เช่น ปัสสาวะขุ่น ปัสสาวะเป็นเลือด) เป็นต้น 
 ///// มีข้อควรระวังการใช้ยาโค-ไตรม็อกซาโซลอย่างไร? ///// 
มีข้อควรระวังการใช้ยาโค-ไตรม็อกซาโซลดังนี้ 
- ห้ามใช้ยากับผู้ที่แพ้ยาโค-ไตรม็อกซาโซล 
- ห้ามใช้ยากับผู้ที่มีภาวะตับ - ไตทำงานผิดปกติ 
- ห้ามใช้ยากับเด็กทารกแรกคลอด 
- ห้ามใช้ยาร่วมกับยา Dofetilide (ยารักษาโรคหัวใจที่มีการเต้นของหัวใจผิดปกติ) 
- ห้ามใช้ยากับหญิงตั้งครรภ์และหญิงที่อยู่ในภาวะให้นมบุตร นอกจากมีคำสั่งแพทย์เท่านั้น 
- ระวังการใช้ยากับผู้ป่วยภาวะขาดเอนไซม์จีซิกพีดี ผู้ที่ร่างกายขาดโฟเลต (Folic acid/Folate) ผู้ที่มีประวัติโรคหืด และผู้ป่วยภาวะขาดไทรอยด์ฮอร์โมน 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาโค-ไตรม็อกซาโซลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาโค-ไตรม็อกซาโซลมีปฏิกิริยาระหว่างยากับยาตัวอื่นอย่างไร? ///// 
ยาโค-ไตรม็อกซาโซลมีปฏิกิริยาระหว่างยากับยาตัวอื่นดังนี้ 
- การใช้ยาโค-ไตรม็อกซาโซลร่วมกับยาขับปัสสาวะกลุ่มไทอะไซด์ (Thiazide diuretics เช่น Hydrochlorothiazide) สามารถก่อให้เกิดภาวะเกล็ดเลือดต่ำ (Thrombocytopenia) จึงควรเลี่ยงการใช้ยาร่วมกัน 
- การใช้ยาโค-ไตรม็อกซาโซลร่วมกับยาต้านการจับตัวของเกล็ดเลือด เช่น Warfarin อาจเกิดความเสี่ยงทำให้มีอาการเลือดออกง่ายเพิ่มขึ้น อีกทั้งส่งผลเสียต่อการทำงานของอวัยวะ ตับ - ไตของผู้ป่วย หากต้องใช้ยาร่วมกันควรต้องปรับขนาดรับประทานของยา warfarin โดยแพทย์ผู้รักษา 
- การใช้ยาโค-ไตรม็อกซาโซลร่วมกับยากันชัก เช่น Phenytoin มีความเสี่ยงที่จะเกิดอาการข้างเคียง เช่น เสียการทรงตัว/เซ สั่น อ่อนเพลีย คลื่นไส้ อาเจียน เป็นลม หากต้องใช้ยาร่วมกัน สมควรต้องปรับขนาดการรับประทานของ Phenytoin 
- การใช้ยาโค-ไตรม็อกซาโซลร่วมกับยารักษาอาการหัวใจเต้นผิดจังหวะ เช่น Dofetilide สามารถเกิดอาการหัวใจเต้นผิดจังหวะ แน่นหน้าอก ตาพร่ามัว คลื่นไส้ จึงถือเป็นข้อห้ามใช้ยาร่วมกัน 
 ///// ควรเก็บรักษายาโค-ไตรม็อกซาโซลอย่างไร? ///// 
สามารถเก็บยาโค-ไตรม็อกซาโซลที่อุณหภูมิห้อง เก็บยาในภาชนะที่ปิดมิดชิดพ้นแสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาโค-ไตรม็อกซาโซลมีชื่ออื่นอีกไหม? ผลิตจากบริษัทอะไรบ้าง? ///// 
ยาโค-ไตรม็อกซาโซลที่จำหน่ายในประเทศไทย มียาชื่อการค้าอื่ และบริษัทผู้ผลิต เช่น 
 ///// บรรณานุกรม ///// 
1.	http://drug.fda.moph.go.th:81/nlem.in.th/search?keyword=co-trimoxazole [2014,Aug2]
	2.	http://en.wikipedia.org/wiki/Trimethoprim/sulfamethoxazole [2014,Aug2]
	3.	http://www.medicinenet.com/sulfamethoxazole_and_trimethoprim/article.htm [2014,Aug2]
	4.	http://www.mims.com/thailand/drug/info/Bactrim/ [2014,Aug2]
	5.	http://www.drugs.com/ppa/trimethoprim-sulfamethoxazole-co-trimoxazole.html [2014,Aug2]
	6.	http://www.nlm.nih.gov/medlineplus/druginfo/meds/a684026.html#storage-conditions [2014,Aug2]
