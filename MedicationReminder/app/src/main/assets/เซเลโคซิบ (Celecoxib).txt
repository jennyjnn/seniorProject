เซเลโคซิบ (Celecoxib)
 ///// บทนำ ///// 
ยาเซเลโคซิบ (Celecoxib) เป็นยาอีกตัวหนึ่งที่อยู่ในกลุ่มยาแก้ปวด พวกเดียวกับยาต้านการอักเสบชนิดไม่ใช่สเตียรอยด์หรือเอ็นเสด (NSAIDs, non- steroidal anti inflammatory drug) 
 ///// ยาเซเลโคซิบมีสรรพคุณอย่างไร? ///// 
สรรพคุณ (คุณสมบัติ) ของยาเซเลโคซิบ คือ บรรเทาอาการปวดกระดูก ปวดจากโรคข้อบางชนิด ปวดประจำเดือน และอาการปวดหลังการผ่าตัด 
 ///// ยาเซเลโคซิบออกฤทธิ์อย่างไร? ///// 
กลไกการออกฤทธิ์ของยาเซเลโคซิบคือ ยับยั้งการสร้างสารพรอสตาแกลนดิน (Prostaglandin) ซึ่งเป็นตัวกระตุ้นการเจ็บปวดในร่างกาย 
 ///// ยาเซเลคอซิบมีรูปแบบจัดจำหน่ายอย่างไร? ///// 
ยาเซเลโคซิบมีรูปแบบการจัดจำหน่ายเป็น ยาแค็ปซูล ขนาด 200 และ 400 มิลลิกรัม 
 ///// ยาเซเลโคซิบมีขนาดรับประทานอย่างไร? ///// 
ยาเซเลโคซิบจัดเป็นยาอันตรายและมีผลอันไม่พึงประสงค์ (ผลข้างเคียง) มาก จึงไม่ควรซื้อยากินเอง ขนาดของยาที่รับประทานควรได้รับคำแนะนำการใช้ยาจากแพทย์หรือเภสัชกรเท่านั้น 
 ///// ยาเซเลโคซิบมีผลไม่พึงประสงค์ไหม? ///// 
ผลอันไม่พึงประสงค์ของยาเซเลโคซิบคือ ผื่นคัน ปวดท้อง ท้องเสีย คลื่นไส้ ง่วงนอน อาจทำให้เกิดโรคไต โรคตับ และโรคหัวใจได้ 
 ///// ยาเซเลโคซิบมีปฏิกิริยากับยาตัวอื่นไหม? ///// 
ปฏิกิริยาระหว่างยาเซเลโคซิบกับยาตัวอื่นคือ 
- การกินยาร่วมกับยาลดความดันโลหิตจะทำให้ประสิทธิภาพการลดความดันโลหิตน้อยลง และอาจก่อให้เกิดภาวะไตวาย ยาลดความดันโลหิตเช่น อะลาซีพริล (Alacepril) อีนาลาปริล (Enalapril) และ โลซาร์แทน (Losartan) 
- การกินยาร่วมกับยาต้านการแข็งตัวของเลือดจะเสริมฤทธิ์กันและก่อให้เกิดภาวะเลือดออกในกระเพาะอาหารได้ง่าย ยาต้านการแข็งตัวของเลือดเช่น วอร์ฟาริน (Warfarin sodium) เป็นต้น 
- การกินยาร่วมกับยารักษาอาการทางจิตเวชอาจเพิ่มผลอันไม่พึงประสงค์ของยาทางจิตเวชให้สูงขึ้นเช่น ยากลุ่มลิเธียม (Lithium sulphate) เป็นต้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเซเลโคซิป ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาเซเลโคซิปอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงจากยานั้นๆต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเซเลโคซิปสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// มีข้อควรระวังและข้อห้ามในการใช้ยาเซเลโคซิบไหม? ///// 
- ข้อควรระวังในการใช้ยาเซเลโคซิบคือ ในผู้ป่วยที่มีประวัติเป็นโรคกระเพาะอาหารและ ลำไส้อักเสบ เพราะอาจทำให้เกิดเลือดออกในอวัยวะเหล่านี้ได้ง่าย ในโรคหอบหืด (เพราะโรคอาจรุนแรงขึ้น) ในโรคความดันโลหิตสูง (เพราะอาจมีผลให้เกิดโรคหัวใจหรือลดประสิทธิภาพของยาลดความดันโลหิต) และในโรคโลหิตจาง/ภาวะซีด (เพราะเพิ่มโอกาสเลือดออกมากขึ้นจากแผลในกระเพาะอาหารและลำไส้) 
- ข้อห้ามใช้ ห้ามใช้ยาเซเลโคซิบใน 
		ผู้ป่วยที่แพ้ยาตัวนี้ (การแพ้ยา) 
		ห้ามใช้ยานี้กับยาแอสไพรินเพราะอาจลดประสิทธิภาพของยาแอสไพรินในการป้องกันโรคลิ่มเลือดของหลอดเลือดหัวใจหรือหลอดเลือดสมอง
		ห้ามใช้ในผู้ป่วยโรคตับ โรคหัวใจ โรคไต เพราะเพิ่มโอกาสเกิดโรคเหล่านี้ดังได้กล่าวแล้วในหัวข้อ ผลอันไม่พึงประสงค์			
		ห้ามใช้ในหญิงมีครรภ์ (เพราะอาจส่งผลให้เด็กในครรภ์เกิดความพิการหรือแท้งได้) และในหญิงให้นมบุตร (เพราะยาอาจปนออกมาในน้ำนมส่งผลอันไม่พึงประสงค์ดังกล่าวแล้วต่อเด็กได้)
		ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาเซเลโคซิปด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาเซเลโคซิบอย่างไร? ///// 
ควรเก็บรักษายาเซเลโคซิบให้พ้นแสงแดด ความชื้น ความร้อน และควรเก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาเซเลโคซิบมีชื่ออื่นๆไหม? ผลิตโดยบริษัทอะไรบ้าง? ///// 
ชื่อทางการค้าและบริษัทผู้ผลิตของยาเซเลโคซิบในประเทศไทยเช่น
