ไกลเมพิไรด์ (Glimepiride)
 ///// บทนำ ///// 
ไกลเมพิไรด์ (Glimepiride) เป็นสารกลุ่มซัลโฟนิลยูเรีย (Sulfonylurea) ที่วงการแพทย์นำมารักษาโรคเบาหวานชนิดที่ 2 ยานี้ถูกออกแบบเป็นยาเม็ดสำหรับรับประทานและสามารถออกฤทธิ์ได้ 24 ชั่วโมงต่อขนาดรับประทานที่เหมาะสม 
จากการศึกษาการกระจายตัวของยาพบว่า หลังรับประทาน ตัวยาจะถูกดูดซึมเข้าสู่กระแสเลือดภายในระยะเวลาประมาณ 1 ชั่วโมง ตัวยาจะจับกับโปรตีนในเลือดได้มากกว่า 99.5% และเกิดการเปลี่ยนแปลงโครงสร้างทางเคมีในเลือด ร่างกายจะใช้เวลาประมาณ 5 ชั่วโมงในการกำ จัดยาออกจากกระแสเลือดประมาณ 50% โดยผ่านไปกับปัสสาวะและอุจจาระ 
ยาไกเมพิไรด์ อาจนำไปใช้ร่วมกับฮอร์โมนอินซูลิน หรือ ยาเมทฟอร์มิน (Metformin) เพื่อลดระดับน้ำตาลในเลือดได้อย่างมีประสิทธิภาพ ทั้งนี้ต้องอยู่ภายใต้ดุลยพินิจของแพทย์เท่านั้น โดยห้ามมิให้ผู้ป่วยเปลี่ยนการรับประทานหรือหยุดใช้ยาเอง 
 ///// ยาไกลเมพิไรด์มีสรรพคุณ (คุณสมบัติ) อย่างไร? ///// 
ยาไกลเมพิไรด์มีสรรพคุณใช้รักษาเบาหวานชนิดที่ 2 (Non-insulin dependent type II) การใช้ยาในผู้ป่วยจะเริ่มขึ้นเมื่อ การควบคุมอาหาร การลดน้ำหนัก การออกกำลังกาย ไม่สามารถทำให้น้ำตาลในเลือดลดลงได้ 
 ///// ยาไกลเมพิไรด์มีกลไกการออกฤทธิ์อย่างไร? ///// 
กลไกการออกฤทธิ์ของยาไกลเมพิไรด์ คือ ตัวยาจะกระตุ้นการหลั่งฮอร์โมนอินซูลินจากตับอ่อน และเพิ่มการตอบสนองของร่างกายต่อฮอร์โมนอินซูลิน ทำให้ร่างกายของผู้ป่วยตอบ สนองโดยมีการใช้น้ำตาลกลูโคสในกระแสเลือดได้มากยิ่งขึ้น ทำให้มีฤทธิ์รักษาโรคเบาหวานตามสรรพคุณ 
 ///// ยาไกลเมพิไรด์มีรูปแบบการจัดจำหน่ายอย่างไร? ///// 
ยาไกลเมพิไรด์มีรูปแบบการจัดจำหน่าย ในรูปแบบยาเม็ดขนาด 1, 2, 3, และ 4 มิลลิกรัม /เม็ด 
 ///// ยาไกลเมพิไรด์มีขนาดรับประทานอย่างไร? ///// 
ยาไกลเมพิไรด์มีขนาดรับประทาน ดังนี้ 
ก. ผู้ใหญ่: ขนาดเริ่มต้นของรับประทานคือ 1 มิลลิกรัมวันละครั้ง หากมีความจำเป็น สามารถเพิ่มขนาดรับประทาน โดยแพทย์จะตรวจสอบความสัมพันธ์ของขนาดรับประทานที่สามารถควบคุมน้ำตาลในเลือดให้เป็นปกติในผู้ป่วยแต่ละรายไป ดังนั้นการเพิ่มขนาดรับประทานอาจทำเป็นขั้นตอนภายใน 1 - 2 สัปดาห์ เช่น เพิ่มขนาดรับประทานจาก 1 มิลลิกรัม เป็น 2 มิล ลิกรัม, 3 มิลลิกรัม, 4 มิลลิกรัม, 6 มิลลิกรัม, ไปจนกระทั่ง 8 มิลลิกรัม ซึ่งขนาดรับประทานที่เหมาะสมมักจะอยู่ในช่วงการรับประทาน 1 - 4 มิลลิกรัม/วัน โดยอยู่ภายใต้ดุลยพินิจของแพทย์ผู้รักษาเท่านั้น 
ข. เด็ก: ขนาดรับประทานยานี้ในเด็ก ขึ้นกับอายุ ความรุนแรงของโรค และต้องอยู่ในการดูแลใกล้ชิดโดยแพทย์เป็นผู้แนะนำเท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไกลเมพิไรด์ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาไกลเมพิไรด์ อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลาย ประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไกลเมพิไรด์ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไกลเมพิไรด์มีผลไม่พึงประสงค์อย่างไร? ///// 
ยาไกลเมพิไรด์สามารถก่อให้เกิดผลไม่พึงประสงค์ (ผลข้างเคียง) ดังนี้ เช่น เกิดภาวะน้ำตาลในเลือดต่ำ และมีอาการอื่นๆติดตามมา เช่น ปวดศีรษะ คลื่นไส้ อาเจียน รู้สึกง่วงนอน อารมณ์ฉุนเฉียว สับสน ซึมเศร้า การพูดติดขัด อาการสั่น การมองเห็นภาพไม่ชัดเจน หัวใจเต้นช้าหรือเร็วผิดปกติ มีอาการวิตกกังวล อาจพบอาการแพ้ทางผิวหนัง (เช่น ขึ้นผื่น) เป็นต้น 
 ///// มีข้อควรระวังการใช้ยาไกลเมพิไรด์อย่างไร? ///// 
มีข้อควรระวังการใช้ยาไกลเมพิไรด์ ดังนี้ 
- ห้ามใช้ยานี้กับผู้ป่วยโรคเบาหวานชนิดที่ 1 	 (Insulin-dependent Type I diabetes mellitus) 
- ห้ามใช้ยานี้กับผู้ที่มีประวัติแพ้ยาไกลเมพิไรด์ หรือแพ้ยาในกลุ่มซัลโฟนิลยูเรียอื่นๆ 
- ห้ามใช้ยานี้กับผู้ป่วยโรคตับหรือโรคไตในระยะรุนแรง 
- ห้ามใช้ยานี้กับหญิงตั้งครรภ์ และหญิงที่อยู่ในภาวะให้นมบุตร ด้วยยานี้อาจมีอันตรายต่อเด็กทารก 
- ระวังการใช้ยานี้ในผู้สูงอายุและเด็ก 
- ระวังการใช้ยานี้กับผู้ป่วยด้วยโรค G6PD (ภาวะขาดเอนไซม์จีซิกพีดี) 
- ห้ามใข้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมยาไกลเมพิไรด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.comบทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไกลเมพิไรด์มีปฏิกิริยาระหว่างยากับยาตัวอื่นอย่างไร? ///// 
ยาไกลเมพิไรด์มีปฏิกิริยาระหว่างยากับยาตัวอื่น ดังนี้ 
ก. การใช้ยาไกลเมพิไรด์ร่วมกับยาต่อไปนี้ สามารถเพิ่มฤทธิ์ในการลดน้ำตาลในเลือดได้ แพทย์ จะเป็นผู้พิจารณาปรับขนาดรับประทานให้เหมาะสมกับผู้ป่วยเป็นรายๆไป ยากลุ่มดังกล่าวได้แก่ 
- ยาลดน้ำตาลในเลือด เช่น อินซูลิน และยาต้านเบาหวานชนิดอื่นๆ 
- ยาลดความดันโลหิต เช่น ยาในกลุ่ม ACE inhibitors เช่น Captopril, Enalapril, Quina pril, Ramipril 
- ยาปฏิชีวนะ	เช่น Chloramphenicol 
- ยาต้านเชื้อรา เช่น Miconazole 
- ยาต้านการแข็งตัวของเลือด เช่น ยา Warfarin (Coumadin) 
ข. สำหรับยากลุ่มที่ทำให้ฤทธิ์การรักษาของไกลเมพิไรด์มีฤทธิ์ด้อยลง และส่งผลให้ระดับน้ำ ตาลในเลือดสูงขึ้นกว่าปกติ ได้แก่ 
- ยารักษาภาวะซึมเศร้า เช่น Barbiturates 
- ยากลุ่มฮอร์โมน เช่น Estrogens, Progestrogens, Thyroid hormones (เช่น Levothy roxine) 
- ยาปฏิชีวนะ	เช่น Rifampicin 
- ยากันชัก เช่น Phenytoin 
 ///// ควรเก็บรักษายาไกลเมพิไรด์อย่างไร ///// 
ควรเก็บยาไกลเมพิไรด์ที่อุณหภูมิไม่เกิน 25 องศาเซลเซียส (Celsius) เก็บยาให้พ้นแสง แดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาไกลเมพิไรด์มีชื่ออื่นอีกไหม? ผลิตจากบริษัทอะไรบ้าง? ///// 
ยาไกลเมพิไรด์ที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Glimepiride [2014,June27]
	2. http://www.mims.com/Thailand/drug/info/Amaryl/?type=full#Indications [2014,June27]
	3. http://www.mims.com/Thailand/Drug/info/Amarax%202/?type=brief [2014,June27]
	4. http://www.drugs.com/drug-interactions/glimepiride-index.html?filter=2&amp;generic_only=#E [2014,Jue27]
