เซเฟม (Cephem)
 ///// บทนำ ///// 
ยาเซเฟม (Cephem) เป็นยาปฏิชีวนะกลุ่มใหญ่ของยาปฏิชีวนะกลุ่มเบต้า-แลคแทม(Beta-lactam antibiotic)    ยาเซเฟมยังประกอบด้วยยาอีก 2 กลุ่มย่อย คือ ยาเซฟาโลสปอริน(Cephalosporin) และยาเซฟามัยซิน(Cephamycin)  ซึ่งเพื่อให้เกิดความเข้าใจมากขึ้น  ขอเปรียบเทียบความคล้ายและแตกต่างระหว่างยาทั้ง 2 กลุ่มย่อยดังนี้ 
 
ทั้งนี้ มีเหตุผลหลายประการที่ทำให้นักวิทยาศาสตร์ต้องค้นคว้าวิจัยเพิ่มจำนวนรายการของยากลุ่มนี้  ด้วยเชื้อแบคทีเรียที่ก่อโรคมีการพัฒนาตนเองให้ทนต่อยารุ่นแรกๆทำให้การใช้ยารักษาโรคติดเชื้อ/ยาปฏิชีวนะรุ่นเดิมใช้ไม่ได้ผลและด้อยประสิทธิภาพลง  นอกจากนี้ยาแต่ละตัวก็ยังมีประสิทธิภาพที่แตกต่างกัน หรือมีข้อจำกัดที่ใช้ไม่ได้กับเชื้อโรคบางกลุ่ม รวมถึงรูปแบบเภสัชภัณฑ์ที่มีทั้งแบบยาฉีดหรือยารับประทาน  ล้วนแล้วเป็นปัจจัยที่ทำให้การรักษาโรคเห็นผลเร็วช้าแตกต่างกันออกไป 
 
 ///// เซเฟมมีสรรพคุณ(คุณสมบัติ)อย่างไร? ///// 
ยาเซเฟมมีสรรพคุณ/ข้อบ่งใช้ เช่น 
- ใช้บำบัดรักษาการติดเชื้อแบคทีเรียทั้งชนิดแกรมบวกและแกรมลบตามอวัยวะต่างๆของร่างกาย เช่น หู  ผิวหนัง  เนื้อเยื่ออ่อน   ระบบทางเดินปัสสาวะ  เยื่อหุ้มสมอง  อวัยวะของระบบทางเดินหายใจ 
- ใช้เป็นยาป้องกันการติดเชื้อระหว่างการผ่าตัด 
 
 ///// เซเฟมมีกลไกการออกฤทธิ์อย่างไร? ///// 
กลไกสำคัญในการออกฤทธิ์ของกลุ่มยาเซเฟมคือ ตัวยาจะออกฤทธิ์ยับยั้งการสังเคราะห์สารประเภทเปบทิโดไกลแคน(Peptidoglycan,สารที่มีส่วนประกอบของน้ำตาลและกรดอะมีโน)ซึ่งเป็นองค์ประกอบสำคัญของผนังเซลล์แบคทีเรีย ส่งผลให้แบคทีเรียหยุดการแบ่งตัว และไม่สามารถเจริญเติบโตหรือแพร่พันธุ์อีกต่อไป 
อนึ่ง ยาหลายตัวในกลุ่มยาเซเฟมยังสามารถทนต่อ เอนไซม์เบต้าแลคแทม(Beta-lactamase)ของแบคทีเรียชนิดมีฤทธิ์ต่อต้านยาเบต้า-แลคแทมกลุ่มเพนิซิลลิน(Penicillin) ได้อีกด้วย 
 
 ///// เซเฟมมีรูปแบบการจัดจำหน่ายอย่างไร? ///// 
ยาเซเฟมมีรูปแบบการจัดจำหน่าย เช่น 
- Cephalosporin :  มีทั้ง ยาฉีด  ยารับประทานทั้งชนิดน้ำและแคปซูล 
- Cephamycin  :  ส่วนมากจะพบเห็นในรูปแบบของยาฉีด 
 
 ///// เซเฟมมีขนาดการบริหารยาอย่างไร? ///// 
ยาเซเฟมเป็นกลุ่มยาปฏิชีวนะที่ใช้ต่อต้านเชื้อแบคทีเรียเท่านั้น  ไม่สามารถรักษาโรคที่เกิดจากการติดเชื้อไวรัสหรือเชื้อราได้  การใช้ยาเซเฟมตัวใดต้องเป็นไปตามดุลยพินิจของแพทย์เท่านั้น   สิ่งสำคัญหลังจากได้รับยากลุ่มเซเฟมภายใน 1–2 วันแล้วอาการดีขึ้น ผู้ป่วยยังคงต้องได้รับยานี้ต่อเนื่องจนครบเทอมการรักษา เพื่อป้องกันการดื้อยาของเชื้อแบคทีเรียที่ก่อโรค 
ขนาดการใช้ยา/การบริหารยาเซเฟมในผู้ใหญ่และเด็กก็มีความแตกต่างกันออกไป  แพทย์จะใช้  น้ำหนักตัว  อายุ  สภาพการทำงานของตับ ของไต และประวัติโรคประจำตัวผู้ป่วยมาเป็นเกณฑ์พิจารณาการใช้ยานี้กับผู้ป่วยที่รวมถึงขนาดยานี้ด้วย 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยาเซเฟม  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก   ขึ้นผื่น  หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ  รวมทั้งกำลังกินยา/ใช้ยาอะไรอยู่ เพราะยาเซเฟมอาจส่งผล
ให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์  หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
กรณีลืมรับประทานยาเซเฟม สามารถรับประทานทันทีที่นึกขึ้นได้  หากเวลาใกล้เคียงกับการรับประทานยาในมื้อถัดไป ห้ามเพิ่มขนาดรับประทานเป็น 2 เท่า  ให้รับประทานยาที่ขนาดปกติเท่านั้น 
ทั้งนี้ ผู้ป่วยต้องได้รับยาเซเฟมต่อเนื่องตามแพทย์สั่ง จึงจะเกิดประสิทธิผลของการรักษา 
 
 ///// เซเฟมมีผลไม่พึงประสงค์อย่างไร? ///// 
ยาเซเฟมสามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบทางเดินอาหาร: เช่น มีอาการ คลื่นไส้อาเจียน  ท้องเสีย  มีภาวะลำไส้ใหญ่อักเสบ (Pseudomembranous colitis) 
- ผลต่อระบบประสาท: เช่น วิงเวียน  ง่วงนอน  ปวดศีรษะ 
- ผลต่อไต: เช่น มีCreatinineในเลือดสูง  ไตวายเฉียบพลัน  เกิดพิษกับไต/ไตอักเสบ 
- ผลต่อหัวใจ: เช่น เกิดภาวะความดันโลหิตต่ำ 
- ผลต่อกล้ามเนื้อ: เช่น มีภาวะกล้ามเนื้ออ่อนแรง 
- ผลต่อระบบเลือด:  เช่น เกิดภาวะต่างๆ เช่น Eosinophilia , Leukopenia , Granulocytopenia,  Neutropenia ,Thrombocytopenia, โลหิตจางจากเม็ดเลือดแตก, และกดไขกระดูก 
- ผลต่อตับ: เช่น มีระดับเอนไซม์การทำงานของตับในเลือดเพิ่มสูงขึ้น 
- ผลต่อระบบสืบพันธุ์: เช่น ช่องคลอดอักเสบ  เกิดการติดเชื้อราในช่องคลอด 
 
 ///// มีข้อควรระวังการใช้เซเฟมอย่างไร? ///// 
มีข้อควรระวังการใช้ยาเซเฟม เช่น 
- ห้ามใช้กับผู้ที่แพ้ยานี้ 
- ห้ามปรับขนาดรับประทานยานี้ด้วยตนเอง 
- การใช้ยานี้กับ สตรีมีครรภ์  สตรีที่อยู่ในภาวะให้นมบุตร  เด็ก และผู้สูงอายุ  	 จะต้องเป็นไปตามคำสั่งแพทย์เท่านั้น 
- หากใช้ยานี้แล้วเกิดอาการแพ้  ต้องหยุดใช้ยานี้ทันที และรีบแจ้งแพทย์/พยาบาลด่วน 
- ผู้ป่วยอาจเกิดภาวะ ท้องเสีย/ถ่ายเหลว/ถ่ายเป็นน้ำ  กรณีการถ่ายมีเลือดปน/อุจจาระเป็นเลือด หรือท้องเสียอย่างรุนแรงต้องรีบรายงานและแจ้งแพทย์ เพื่อแพทย์พิจารณาปรับแนวทางการรักษาให้เหมาะสม 
- ผู้ป่วยต้องได้รับยานี้ครบเทอมของการรักษาถึงแม้อาการจะดีขึ้นภายใน 1–2 วันแรกก็ตาม 
- ห้ามใช้ยาเซเฟมแบบฉีดที่มีสิ่งเจือปน เช่น กรณีพบฝุ่นผงปนมากับตัวยา 
- ยากลุ่มเซเฟมใช้ต่อต้านเชื้อแบคทีเรีย  ห้ามนำไปรักษาการติดเชื้อไวรัส หรือ เชื้อรา 
- การใช้ยานี้ติดต่อกันนานๆจะส่งผลให้เกิดการติดเชื้อชนิดอื่นที่ฉวยโอกาส
เข้าเล่นงานร่างกาย เช่น เชื้อรา 
- ปฏิบัติตามคำแนะนำของแพทย์ พยาบาล เภสัชกร อย่างเคร่งครัด 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง ยาแผนปัจจุ บันทุกชนิด(รวมยากลุ่มเซเฟมด้วย)  ยาแผนโบราณ  อาหารเสริม   ผลิตภัณฑ์เสริมอาหาร ทุกชนิด และสมุนไพรต่างๆ  เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เซเฟมมีปฏิกิริยาระหว่างยากับยาตัวอื่นอย่างไร? ///// 
ยาเซเฟมมีปฏิกิริยาระหว่างยากับยาตัวอื่น เช่น 
- การใช้ยาเซเฟมร่วมกับยาProbenecid  จะทำให้การขับทิ้งของยาเซเฟมออกจากร่างกายลดลง ซึ่งอาจส่งผลเพิ่มประสิทธิภาพในการกำจัดเชื้อแบคทีเรีย แต่ก็เสี่ยงต่อการเกิดผลข้างเคียงเพิ่มขึ้นจากยานี้เช่นกัน 
- การใช้ยาเซเฟมร่วมกับยาต้านการแข็งตัวของเลือด(Anticoagulant) อาจทำให้
เกิดภาวะเลือดออกง่าย หากจำเป็นต้องใช้ยาร่วมกัน  แพทย์จะปรับขนาดการใช้ยาให้เหมาะสมเป็นรายบุคคลไป 
- การใช้ยาเซเฟมร่วมกับกลุ่มยาAminoglycosides  อาจทำให้เกิดอาการข้างเคียง
กับไตของผู้ป่วยได้  หากไม่มีความจำเป็นใดๆ ควรหลีกเลี่ยงการใช้ยาร่วมกัน 
- การใช้ยาเซเฟมร่วมกับยาเม็ดคุมกำเนิด   อาจทำให้ประสิทธิภาพการคุมกำเนิดด้อยลง ผู้ป่วยควรใช้วิธีคุมกำเนิดอื่นร่วมด้วย เช่น  การใช้ถุงยางอนามัยชาย 
 
 ///// ควรเก็บรักษาเซเฟมอย่างไร? ///// 
ควรเก็บรักษาเซเฟมดังนี้ 
- เก็บยากลุ่มเซเฟมภายใต้เงื่อนไขที่ระบุในเอกสารกำกับยาของยาแต่ละตัว                               ยาหลายรายการต้องเก็บภายใต้อุณหภูมิ 2–8 องศาเซลเซียส (Celsius) แต่ยาหลายรายการก็สามารถเก็บภายใต้อุณหภูมิห้องที่เย็น เช่น 20–25 องศาเซลเซียส   อย่างไรก็ตามห้ามเก็บยาทุกชนิดในช่องแช่แข็งตู้เย็นเด็ดขาด 
- เก็บยาในภาชนะที่ปิดมิดชิด พ้นแสง/แสงแดด  ความร้อนและความชื้น 
- เก็บยาให้พ้นมือเด็กและสัตว์เลี้ยง และ 
- ไม่เก็บยาในห้องน้ำหรือในรถยนต์ 
 
 ///// เซเฟมมีชื่ออื่นอีกไหม? ผลิตจากบริษัทอะไรบ้าง? ///// 
ยาเซเฟม มียาชื่อการค้าและบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Cephem [2018,May5] 
https://en.wikipedia.org/wiki/%CE%92-lactam_antibiotic [2018,May5] 
https://en.wikipedia.org/wiki/Cephalosporin [2018,May5] 
https://en.wikipedia.org/wiki/Cephamycin [2018,May5] 
https://en.wikipedia.org/wiki/Cefaclor [2018,May5]
