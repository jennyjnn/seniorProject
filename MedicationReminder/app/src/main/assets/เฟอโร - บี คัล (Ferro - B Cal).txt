เฟอโร - บี คัล (Ferro - B Cal)
 ///// บทนำ ///// 
ยาเฟอโร - บี คัล (Ferro-B Cal) จัดเป็นยาบำรุงเลือดที่เป็นลูกผสมที่ประกอบไปด้วยธาตุเหล็ก, กลุ่มวิตามิน บี เช่น บี 1 บี 2 บี 3 (Niacin: ไนอะซิน) และ บี 12, นอกจากนี้ยังมี วิตามิน    ซี, กรดโฟลิค (Folic acid: วิตามิน บี 9), และแคลเซียมฟอสเฟต (Calcium phosphate) เป็นองค์ประกอบร่วมด้วย ซึ่งยาชื่อการค้าที่รู้จักกันดี คือ ยาเอฟบีซี (FBC) 
ยาเฟอโร – บี คัล ใช้รักษาภาวะโลหิตจางอันมีสาเหตุจากผู้ป่วยไม่ได้รับสารอาหารที่เพียง  พอ หรือมีการเสียเลือดมาก โดยกลุ่มวิตามินและแร่ธาตุข้างต้นจะช่วยสนับสนุนให้ร่างกายสามารถสร้างเม็ดเลือดแดงได้ดีขึ้น หากมีภาวะจำเป็นที่ต้องเสริมวิตามินและแร่ธาตุดังกล่าวผู้ป่วยมักต้องได้รับการตรวจเลือดก่อนเสมอเพื่อเป็นการประเมินร่างกายได้อย่างถูกต้อง 
ทั้งนี้ การใช้ยาเฟอโร - บี คัล จะมีระยะเวลาและขนาดรับประทานที่แตกต่างกันออกไป ขึ้น  กับอาการของแต่ละบุคคล โดยแพทย์จะเป็นผู้ระบุและสั่งจ่ายยาที่เหมาะสม 
 ///// ยาบำรุงเลือดเฟอโร - บี คัล มีสรรพคุณ (คุณสมบัติ) อย่างไร ///// 
ยาเฟอโร - บี คัล มีสรรพคุณรักษาและป้องกันโรค/ภาวะโลหิตจาง 
 ///// ยาบำรุงเลือดเฟอโร - บี คัล มีกลไกการออกฤทธิ์อย่างไร? ///// 
ยาเฟอโร - บี คัลมีกลไกการออกฤทธิ์ โดย 
- วิตามิน บี 1 ช่วยทำให้เซลล์เม็ดเลือดแดงมีความต้านทานต่อโรค, ทนต่อการอักเสบ 
- วิตามิน บี 2 ช่วยในการลำเลียงธาตุเหล็กเข้าสู่เซลล์เม็ดเลือดแดง 
- วิตามิน บี 3 ช่วยให้ร่างกายสร้างพลังงานจากสารอาหาร เช่น คาร์โบไฮเดรต อีกทั้งช่วยในการสังเคราะห์กรดไขมัน และช่วยดึงธาตุไนโตรเจน (Nitrogen) ออกจากกรดอะมิโน ซึ่งขบวนการดังกล่าวถือเป็นสิ่งสำคัญในการสร้างเม็ดเลือดแดง 
- วิตามิน บี 12 ป้องกันไม่ให้เกิดโลหิตจางชนิดที่เซลล์เม็ดเลือดแดงมีขนาดใหญ่กว่าปกติ (Megaloblastic anemia) 
- วิตามิน ซี ช่วยให้ร่างกายดูดซับธาตุเหล็กได้ดี จึงเป็นผลดีต่อเม็ดเลือดแดง 
- กรดโฟลิค ช่วยให้มีการแบ่งตัวของเซลล์เม็ดเลือดแดง 
- ธาตุเหล็ก ช่วยทำให้ฮีโมโกลบินในเม็ดเลือดแดง ลำเลียงออกซิเจนไปเลี้ยงอวัยวะต่างๆของร่างกายได้อย่างมีประสิทธิภาพ 
- ธาตุแคลเซียม เป็นปัจจัยเกี่ยวข้องกับขบวนการแข็งตัวของเลือด 
 ///// ยาบำรุงเลือดเฟอโร - บี คัล มีรูปแบบการจัดจำหน่ายอย่างไร? ///// 
ยาเฟอโร - บี คัล จัดจำหน่ายในรูปแบบของยาเม็ดเคลือบฟิล์ม (Film-coated tablet) 
 ///// ยาบำรุงเลือดเฟอโร - บี คัล มีขนาดรับประทานอย่างไร? ///// 
ขนาดรับประทานของ ยาเฟอโร - บี คัล คือ รับประทานครั้งละ 1 เม็ด วันละ 2 - 3 ครั้ง 
*****อนึ่ง 
- ควรรับประทานยาก่อนอาหารหรือในขณะท้องว่าง แต่หากรู้สึกระคายเคืองระหว่างการรับ ประทานยา อาจเลี่ยงมารับประทานพร้อมอาหารหรือหลังอาหารได้ 
- เนื่องจากเป็นยาที่ผสมตัวยาหลายชนิด การใช้ยาเฟอโร - บี คัล ในหญิงตั้งครรภ์, หญิง      ให้นมบุตรและในเด็ก ควรต้องปรึกษาแพทย์ก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเฟอโร - บี คัล ผู้ป่วยควรแจ้งแพทย์/พยาบาลและเภ สัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาเฟอโร - บี คัล อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยาเฟอโร - บี คัล กับยาอื่นๆ และ/หรือกับอาหารเสริมที่รับประทานอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพรายาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเฟอโร - บี คัล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาบำรุงเลือดเฟอโร - บี คัล มีผลไม่พึงประสงค์อย่างไร? ///// 
อาจพบผลไม่พึงประสงค์ (อาการข้างเคียง/ผลข้างเคียง) จาก ยาเฟอโร - บี คัล ดังนี้ คือ ท้องผูก อุจจาระมีสีดำ ท้องเสีย เบื่ออาหาร คลื่นไส้ อาเจียน ปวดท้อง 
 ///// มีข้อควรระวังการใช้ยาบำรุงเลือดเฟอโร - บี คัล อย่างไร? ///// 
ข้อควรระวังการใช้ยาบำรุงเลือดเฟอโร - บี คัล คือ 
- ห้ามใช้ยานี้กับผู้ป่วยด้วยโรค/ภาวะโลหิตจางประเภทเม็ดเลือดแดงแตก (Hemolytic     anemia) 
- ห้ามใช้ยานี้กับผู้ป่วยที่ร่างกายเสียสมดุลในการควบคุมธาตุเหล็ก (Iron metabolism disorder) 
- ห้ามใช้ยานี้กับผู้ป่วยที่ต้องถ่ายเลือดอยู่เป็นประจำ 
- ระวังการใช้ยานี้กับผู้มีแผลในกระเพาะอาหารหรือมีภาวะกระเพาะ - ลำไส้อักเสบ เพราะ     ยาอาจก่ออาการระคายเคืองต่อกระเพาะอาหาร/ลำไส้ ทำมีให้อาการมากขึ้นได้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาเฟอโร - บี คัลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาบำรุงเลือดเฟอโร - บี คัล มีปฏิกิริยาระหว่างยากับยาตัวอื่นอย่างไร? ///// 
การรับประทานยาบำรุงเลือดเฟอโร - บี คัล ร่วมกับยาบางกลุ่มอาจทำให้ฤทธิ์ในการรักษา  ของยาบำรุงเลือดเฟอโร - บี คัล ด้อยประสิทธิภาพลงไป หากมีความจำเป็นต้องใช้ยาร่วมกัน ให้รับประทานยาห่างกัน 2 ชั่วโมงเป็นอย่างต่ำ ยากลุ่มดังกล่าว เช่น 
- ยาลดกรด เช่น Aluminium hydroxide, Magnesium hydroxide 
- ยาเสริมธาตุแคลเซียม เช่น Calcium carbonate 
การใช้ยาปฏิชีวนะบางตัวร่วมกับยาบำรุงเลือดเฟอโร - บี คัล อาจส่งผลให้การดูดซึมของยาปฏิชีวนะเข้าสู่ร่างกายได้น้อย หากมีความจำเป็นต้องใช้ร่วมกันควรรับประทานห่างกันประมาณ 2 - 4 ชั่วโมงเป็นอย่างต่ำ ยาปฏิชีวนะกลุ่มดังกล่าว เช่น Ciprofloxacin, Doxycycline, Tetracy cline 
การรับประทานวิตามินบางตัวร่วมกับยาบำรุงเลือดเฟอโร - บี คัล สามารถเกิดการรบกวนประสิทธิผลของยาบำรุงเลือดเฟอโร - บี คัล อีกทั้งอาจพบอาการ วิงเวียน อ่อนเพลีย หรือเป็น      ลมติดตามมา แต่หากมีความจำเป็นต้องใช้ร่วมกันควรต้องปรับขนาดรับประทานให้เหมาะสม ยา   กลุ่มวิตามินดังกล่าว เช่น วิตามิน อี 
การรับประทานยารักษาโรคไทรอยด์ร่วมกับยาบำรุงเลือดเฟอโร - บี คัล จะทำให้ฤทธิ์ใน     การรักษาของยาไทรอยด์มีประสิทธิผลต่ำลง จึงควรรับประทานห่างกันประมาณ 2 - 4 ชั่วโมง ยารักษาไทรอยด์ดังกล่าว เช่น Levothyroxine 
 ///// ควรเก็บรักษายาบำรุงเลือดเฟอโร - บี คัล อย่างไร? ///// 
ควรเก็บยาเฟอโร - บี คัล ภายใต้อุณหภูมิห้อง เก็บในภาชนะที่ปิดมิดชิดพ้นแสงสว่าง แสง แดด พ้นความร้อนและความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาบำรุงเลือดเฟอโร - บี คัล มีชื่ออื่นอีกไหม? ผลิตจากบริษัทอะไรบ้าง? ///// 
ยาเฟอโร - บี คัล ในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. https://www.mims.com/Thailand/drug/info/FBC/?q=FBC&amp;type=brief [2014,July5]
	2. http://www.bodybuilding.com/fun/20-vitamins-supplements-to-increase-longevity.htm [2014,July5]
	3. http://health.howstuffworks.com/wellness/food-nutrition/vitamin-supplements/vitamin-c-supplements.htm [2014,July5]
	4. http://www.phimaimedicine.org/2010/03/116-40-immunocompromised-host.html [2014,July5]
	5. http://en.wikipedia.org/wiki/Folic_acid#Biological_roles [2014,July5]
	6. http://www.whfoods.com/genpage.php?tname=nutrient&amp;dbid=93#deficiencysymptoms [2014,July5]
	7. http://www.healthy.net/scr/article.aspx?Id=2125 [2014,July5]
	8. http://www.dummies.com/how-to/content/what-are-the-functions-of-calcium-in-the-body.html [2014,July5]
	9. http://www.drugs.com/sfx/ferrous-fumarate-side-effects.html [2014,July5]
	10. http://www.webmd.com/drugs/drug-4129-ferrous+fumarate+Oral.aspx?drugid=4129&amp;drugname=ferrous+fumarate+Oral&amp;pagenumber=5 [2014,July5]
	11. http://www.drugs.com/drug-interactions/ferrous-fumarate-with-maalox-children-s-relief-1077-0-464-3821.html [2014,July5]
	12. http://www.fitday.com/fitness-articles/nutrition/vitamins-minerals/the-benefits-of-vitamin-b1.html#b [2014,July5]
