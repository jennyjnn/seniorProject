โปรเคนเอไมด์ (Procainamide)
 ///// บทนำ ///// 
ยาโปรเคนเอไมด์ (Procainamide) เป็นยาที่นำมารักษาและบำบัดอาการหัวใจเต้นผิดจังหวะ ได้รับการรับรองจากคณะกรรมการอาหารและยาของอเมริกาใน ปี ค.ศ 1950 (พ.ศ. 2493) ภายใต้ชื่อการค้าว่า “Pronestyl” และได้วางจำหน่ายอย่างเป็นทางการในปี ค.ศ. 1951 (พ.ศ. 2494) โดยบริษัทยา Bristol-Myers Squibb 
จากการศึกษาการกระจายตัวของยาในร่างกายพบว่า การดูดซึมของตัวยาจากระบบทางเดินอา หารมีประมาณ 85% โดยเมื่อยาเข้าสู่กระแสเลือดจะเข้าจับกับพลาสมาโปรตีน 15 - 20% ตับจะเป็นอวัยวะหลักที่มีหน้าที่เปลี่ยนโครงสร้างทางเคมีของยานี้ ซึ่งร่างกายต้องใช้เวลา 2.5 - 5 ชั่วโมงในการกำจัดยา 50% ออกจากร่างกายโดยขับผ่านออกไปกับปัสสาวะ 
รูปแบบของยาแผนปัจจุบันของยานี้จะมีทั้งชนิดยารับประทานและยาฉีดเข้าหลอดเลือด การใช้ยารับประทานจะต้องเป็นไปตามคำสั่งแพทย์ผู้รักษาเท่านั้น ส่วนยาฉีดจะต้องให้ยากับคนไข้โดยใช้หัตถการทางการแพทย์ที่ถูกต้องในสถานพยาบาลที่เหมาะสมและตรงตามมาตรฐานวิชาชีพ 
 ///// โปรเคนเอไมด์มีสรรพคุณ (คุณสมบัติ) อย่างไร? ///// 
ยาโปรเคนเอไมด์มีสรรพคุณดังนี้ 
- รักษาภาวะหัวใจห้องล่างเต้นผิดจังหวะ (Ventricular arrhythmias) 
- รักษาภาวะหัวใจเต้นผิดจังหวะระดับขั้นรุนแรงโดยใช้ระยะเวลาสั้นๆในการรักษา (Short - term management of severe or Symptomatic arrhythmias) 
 ///// โปรเคนเอไมด์มีกลไกการออกฤทธิ์อย่างไร? ///// 
กลไกการออกฤทธิ์ของยาโปรเคนเอไมด์คือ ตัวยาจะออกฤทธิ์รบกวนโดยปิดกั้นการส่งผ่านเกลือโซเดียม แต่จะเพิ่มระยะเวลาการเกิดความต่างศักย์ของคลื่นไฟฟ้าในบริเวณเซลล์กล้ามเนื้อหัวใจ ส่งผลให้เกิดการกระตุ้นหัวใจให้เต้นอย่างเหมาะสมและดีขึ้น 
 ///// โปรเคนเอไมด์มีรูปแบบการจัดจำหน่ายอย่างไร? ///// 
ยาโปรเคนเอไมด์มีรูปแบบการจัดจำหน่ายดังนี้ 
- ยาฉีด ขนาดความแรง 100 มิลลิกรัม/มิลลิลิตร 
- ยาฉีด ขนาดความแรง 500 มิลลิกรัม/มิลลิลิตร 
- ยาแคปซูลชนิดรับประทาน ขนาด 250 และ 500 มิลลิกรัม/แคปซูล 
- ยาเม็ดชนิดรับประทาน ขนาด 250 และ 500 มิลลิกรัม/เม็ด 
- ยาเม็ดชนิดรับประทาน ขนาด 1 กรัม/เม็ด 
 ///// โปรเคนเอไมด์มีขนาดรับประทานหรือการบริหารยาอย่างไร? ///// 
ยาโปรเคนเอไมด์มีขนาดรับประทานหรือการบริหารยา/การใช้ยาดังนี้เช่น 
ก. สำหรับรักษาภาวะหัวใจห้องล่างเต้นผิดจังหวะ (Ventricular arrhythmias): 
- ยารับประทาน:
		ผู้ใหญ่: รับประทาน 50 มิลลิกรัม/น้ำหนักตัว 1 กิโลกรัม/วันโดยแบ่งรับประทานทุกๆ 3 - 6 ชั่วโมง
		เด็ก:	รับประทาน 15 - 50 มิลลิกรัม/น้ำหนักตัว 1 กิโลกรัม/วันโดยแบ่งรับประทาน 4 ครั้ง/วัน (ทุก 6 ชั่วโมง) 
- ยาฉีด:
		ผู้ใหญ่: เจือจางยาในสารละลายกลูโคส 5% แล้วหยดเข้าหลอดเลือดดำของผู้ป่วยในอัตรา 100 มิลลิกรัม/5 นาที ห้ามให้ยาเกิน 50 มิลลิกรัม/นาที ให้ยาจนกระทั่งอาการเต้นผิดจังหวะของหัวใจดีขึ้น
		เด็ก:	ให้ยาครั้งแรก (Loading dose) 10 - 12 มิลลิกรัม/น้ำหนักตัว 1 กิโลกรัม จากนั้นหยดยาเข้าหลอดเลือดดำ 20 - 75 ไมโครกรัม/น้ำหนักตัว 1 กิโลกรัม/นาที 
ข. สำหรับการรักษาในระยะสั้นของผู้ป่วยที่มีภาวะหัวใจเต้นผิดจังหวะระดับรุนแรง
	(Short - term management of severe or symptomatic arrhythmias ): 
- ยารับประทาน:
		ผู้ใหญ่: รับประทาน 50 มิลลิกรัม/น้ำหนักตัว 1 กิโลกรัม/วันโดยแบ่งรับประทานทุกๆ	3 - 6 ชั่ว โมง
		เด็ก:	รับประทาน 15 - 50 มิลลิกรัม/น้ำหนักตัว 1 กิโลกรัม/วันโดยแบ่งรับประทาน 4 ครั้ง/วัน (ทุก 6 ชั่วโมง) 
- ยาฉีด:
		ผู้ใหญ่:เจือจางยาในสารละลายกลูโคส 5% แล้วหยดเข้าหลอดเลือดดำของผู้ป่วยในอัตรา 100 มิลลิกรัม/5 นาที ห้ามให้ยาเกิน 50 มิลลิกรัม/นาที ให้ยาจนกระทั่งอาการเต้นผิดจังหวะของหัวใจดีขึ้น
		เด็ก:	ให้ครั้งแรก (Loading dose) 10 - 12 มิลลิกรัม/น้ำหนักตัว 1 กิโลกรัม จากนั้นหยดยาเข้าหลอดเลือดดำ 20 - 75 ไมโครกรัม/น้ำหนักตัว 1 กิโลกรัม/นาที 
*****หมายเหตุ: 
- สำหรับการใช้ยาในผู้สูงอายุ ผู้ป่วยโรคไต แพทย์จะปรับลดหรือเพิ่มขนาดการใช้ยาเพื่อให้เหมาะสมกับผู้ป่วยเป็นรายบุคคลไป และในผู้ป่วยโรคตับแพทย์อาจลดขนาดการใช้ยาลงเพื่อความปลอดภัยของผู้ป่วย 
- ควรรับประทานยานี้ในช่วงท้องว่างหรือก่อนอาหาร 1 ชั่วโมงหรือหลังรับประทานอาหารไปแล้ว 2 ชั่วโมง 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกร ก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโปรเคนเอไมด์ ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาโปรเคนเอไมด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// โปรเคนเอไมด์มีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) จากยาโปรเคนเอไมด์ที่อาจพบได้เช่น อาจมีความดันโลหิตต่ำมาก, การหยดยาเข้าหลอดดำเลือดเร็วเกินไปจะทำให้หัวใจห้องล่างเต้นผิดจังหวะ, อาจมีไข้, เกิดภาวะกดการทำงานของหัวใจ/หัวใจเต้นช้าลง, หัวใจล้มเหลว, ตับโต, มีระคายเคืองที่ผิวหนัง (เช่น คัน แสบ ผื่น), รู้สึกปั่นป่วนในทางเดินอาหาร, และมีผลกระทบต่อสมอง (เช่น สับสน ประสาทหลอน) 
 ///// มีข้อควรระวังการใช้โปรเคนเอไมด์อย่างไร? ///// 
มีข้อควรระวังการใช้ยาโปรเคนเอไมด์ดังนี้เช่น 
- ห้ามใช้ในผู้แพ้ยานี้ 
- ห้ามใช้ยานี้กับผู้ป่วยที่มีภาวะหัวใจขัด (Heart block) ผู้ป่วยหัวใจล้มเหลว ผู้ป่วยโรคเอสแอลอี (SLE) ผู้ป่วยโรคความดันโลหิตต่ำ ผู้ป่วยด้วยโรคกล้ามเนื้ออ่อนแรง ผู้ป่วยที่ได้รับพิษหรือผลกระ ทบของยาไดจอกซิน (Digoxin) รวมถึงสตรีที่อยู่ในภาวะให้นมบุตร 
- ระวังการใช้ยานี้กับผู้ป่วยที่มีภาวะกล้ามเนื้อหัวใจทำงานผิดปกติ, ผู้ป่วยด้วยโรคหืด 
- ระวังการใช้ยานี้กับสตรีตั้งครรภ์และผู้สูงอายุ 
- ระวังการใช้ยานี้ในผู้ป่วยโรคตับโรคไต 
- การให้ยาโปรเคนเอไมด์ทางหลอดเลือดดำควรต้องให้ในอัตราที่ช้าเพื่อป้องกันภาวะความดันโลหิตต่ำและทำให้ผลการตรวจคลื่นไฟฟ้าหัวใจ (ECG) ผิดปกติ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาโปรเคนเอไมด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โปรเคนเอไมด์มีปฏิกิริยาระหว่างยากับยาตัวอื่นอย่างไร? ///// 
ยาโปรเคนเอไมด์มีปฏิกิริยาระหว่างยากับยาตัวอื่นดังนี้เช่น 
- การใช้ยาโปรเคนเอไมด์สามารถเพิ่มฤทธิ์ของยารักษาโรคความดันโลหิตสูง เพิ่มฤทธิ์ของยาอื่นที่รักษาภาวะ/โรคหัวใจเต้นผิดจังหวะ หรือยาในกลุ่มแอนตี้มัสคารินิก (Antimuscarinic) หากมีความจำเป็นต้องใช้ยาร่วมกัน แพทย์จะขนาดการใช้ยาด้วยความระมัดระวังเพื่อความเหมาะสมกับตัวผู้ป่วยเป็นกรณีไป 
- การใช้ยาโปรเคนเอไมด์ร่วมกับยา Trimethoprim (ยาต้านเชื้อแบคทีเรีย) จะทำให้ความเข้มข้นของโปรเคนเอไมด์ในกระแสเลือดสูงขึ้นจนอาจทำให้ได้รับผลข้างเคียงหรือพิษของโปรเคนเอไมด์ หากไม่มีความจำเป็นใดๆควรเลี่ยงการใช้ยาร่วมกัน 
- การใช้ยาโปรเคนเอไมด์ร่วมกับการดื่มเครื่องดื่มที่มีแอลกอฮอล์จะเร่งการกำจัดยาโปรเคนเอไมด์ออกจากร่างกายทำให้ลดประสิทธิภาพในการรักษา ห้ามรับประทานยานี้พร้อมกับเครื่องดื่มที่มีแอลกอฮอล์โดยเด็ดขาด 
 ///// ควรเก็บรักษาโปรเคนเอไมด์อย่างไร? ///// 
สามารถเก็บยาโปรเคนเอไมด์ทั้งชนิดรับประทานและยาฉีดภายใต้อุณหภูมิห้องแต่ไม่ควรเกิน 40 องศาเซลเซียส 
กรณียาฉีดที่เปิดเจือจางใช้แล้วสามารถเก็บยาที่อุณหภูมิห้องได้ไม่เกิน 24 ชั่วโมง หรือเก็บในตู้เย็นที่มีอุณหภูมิ 2 - 8 องศาเซลเซียส (Celsius) จะเก็บต่อได้อีก 7 วันโดยห้ามเก็บยาในช่องแช่แข็งของตู้เย็น 
เก็บยาทุกประเภทในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// โปรเคนเอไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยาโปรเคนเอไมด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Procainamide [2015,Jan3]
	2 http://www.mims.com/usa/drug/info/procainamide/?type=full&amp;mtype=generic [2015,Jan3]
	3 http://www.nlm.nih.gov/medlineplus/druginfo/meds/a682398.html#discontinued [2015,Jan3] 
	4 http://www.medicinenet.com/procainamide/article.htm [2015,Jan3]
	5 http://www.drugs.com/monograph/procainamide-hydrochloride.html [2015,Jan3] 
	6 http://www.drugs.com/imprints/p-d-202-2743.html [2015,Jan3]
