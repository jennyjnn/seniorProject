ยาเมทิลซาลิไซเลต (Methyl salicylate)
 ///// บทนำ ///// 
เมทิลซาลิไซเลต (Methyl salicylate หรือ Wintergreen oil หรือ Oil of wintergreen) เป็นสารอินทรีย์ในธรรมชาติพบได้จากพืชหลายชนิดโดยเฉพาะในกลุ่มวินเทอร์กรีน (Wintergreen) แต่นักวิทยาศาสตร์สามารถสังเคราะห์ได้เช่นกัน และถูกนำมาใช้ในอุตสาหกรรมผลิตน้ำหอม อาหาร เครื่องดื่ม และยา 
สำหรับเภสัชภัณฑ์ของเมทิลซาลิไซเลตในท้องตลาดยาบ้านเรามักถูกนำมาเป็นส่วนผสมของ ครีม ขี้ผึ้ง น้ำมันทาถูนวด สำหรับลดอาการปวดของกล้ามเนื้อและปวดข้อ ซึ่งเมทิลซาลิไซเลตมักใช้ได้ผลดีกับอาการปวดชนิดเฉียบพลันไม่รุนแรง แต่อาการปวดชนิดเรื้อรังจะเห็นผลน้อย ซึ่งยาชื่อการ ค้าที่เราคุ้นเคย คือ “ยาเคาน์เตอร์เพน (Counterpain)” 
เมทิลซาลิไซเลตบริสุทธิ์จัดเป็นสารเคมีที่มีพิษ ร่างกายมนุษย์ไม่ควรได้รับเมทิลซาลิไซเลต เกิน 101 มิลลิกรัม/น้ำหนักตัว 1 กิโลกรัม ในปี ค.ศ. 2007 (พ.ศ. 2550) มีรายงานของนักกีฬาที่วิ่งข้ามประเทศเสียชีวิตเนื่องจากร่างกายของเขามีการดูดซึมเมทิลซาลิไซเลตมากเกินไปด้วยใช้ยาทา แก้ปวดอย่างขาดความเข้าใจที่ถูกต้องหรือไม่ทราบถึงความเป็นพิษ เพราะลักษณะผลิตภัณฑ์ส่วนใหญ่เป็นยาใช้ภายนอกที่ทำให้ดูเหมือนจะมีอันตรายน้อยกว่ายารับประทานก็ตาม ดังนั้นจึงต้องทำความเข้าใจกับผู้บริโภคผู้ป่วย โดยเฉพาะการใช้ยาเมทิลซาลิไซเลตกับเด็กเล็กซึ่งจะมีความเสี่ยงสูงกว่าผู้ป่วยในกลุ่มอื่นๆ ดังนั้นก่อนการเลือกใช้เภสัชภัณฑ์ที่มีส่วนผสมของยานี้ควรต้องปรึกษาแพทย์หรือเภสัชกรก่อนการใช้ยาทุกครั้ง 
 ///// ยาเมทิลซาลิไซเลตมีสรรพคุณ (คุณสมบัติ) อย่างไร? ///// 
ยาเมทิลซาลิไซเลตมีสรรพคุณทาเพื่อบรรเทาอาการปวดต่างๆที่ไม่รุนแรง เช่น ปวดกล้ามเนื้อ ปวดข้อ ปวดหลัง ปวดเกร็งตามร่างกาย 
 ///// ยาเมทิลซาลิไซเลตมีกลไกการออกฤทธิ์อย่างไร? ///// 
เมทิลซาลิไซเลตมีกลไกการออกฤทธิ์ โดยตัวยาจะกระตุ้นปลายประสาทรับความรู้สึกถึงความร้อน - อบอุ่น ทำให้เกิดการตอบสนองถึงการบรรเทาอาการปวดลดลง จึงทำให้รู้สึกถึงฤทธิ์การรักษาตามสรรพคุณ 
 ///// ยาเมทิลซาลิไซเลตมีรูปแบบการจัดจำหน่ายอย่างไร? ///// 
เมทิลซาลิไซเลตที่จัดจำหน่ายในตลาดยาส่วนใหญ่ มักเป็นรูปแบบของยาผสมร่วมกับสารสำ คัญ (ที่ให้กลิ่นหอมและช่วยให้เกิดอาการชาอ่อนๆ) อื่นๆเช่น เมนทอล (Menthol), การบูร (Camphor), น้ำมันสน (Turpentine), ยูคาลิปตัส (Eucalyptus), เปปเปอร์มินท์ (Peppermint) เป็นต้น โดยมีรูปแบบที่จัดจำหน่ายดังนี้ 
- ยาทาชนิดน้ำ ขนาดบรรจุ 48 และ 82 มิลลิกรัม/ขวด 
- ยาครีมทาผิวหนัง ขนาดบรรจุ 10, 15, 25, 30, 35, 60, 90, 100 และ 120 กรัมหลอด 
- ยาขี้ผึ้ง ขนาดบรรจุ 6, 12, 30 และ 100 กรัม/หลอด 
- ยาเจล ขนาดบรรจุ 25 และ 50 กรัม/หลอด 
 ///// ยาเมทิลซาลิไซเลตมีขนาดการบริหารยาอย่างไร? ///// 
การบริหารยาหรือวิธีใช้ยาเมทิลซาลิไซเลตคือ ใช้ทาบริเวณที่มีอาการปวดวันละ 3 - 4 ครั้ง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเมทิลซาลิไซเลต ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยา/ทายาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยา/ใช้ยาทาอะไรอยู่ เพราะยาเมทิลซาลิไซเลตอาจ ส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
หากลืมทายาเมทิลซาลิไซเลตสามารถทายาเมื่อนึกขึ้นได้ ด้วยการใช้ยาเมทิลซาลิไซเลต สามารถทาได้บ่อยตามความจำเป็นของอาการปวด แต่ไม่ควรเกินวันละ 4 ครั้งโดยเฉพาะในเด็ก เนื่องจากร่างกายอาจดูดซึมยานี้มากเกินไป 
 ///// ยาเมทิลซาลิไซเลตมีผลไม่พึงประสงค์อย่างไร? ///// 
ยาเมทิลซาลิไซเลตอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น แสบร้อนบริเวณที่ทายา ในบางคนอาจกระตุ้นให้เกิดอาการแพ้ยาเช่น ผื่นคัน หายใจไม่ออก/หายใจลำบาก บวมตามใบหน้า คอ และริมฝีปาก เป็นต้น 
อนึ่ง เมื่อร่างกายดูดซึมยาเมทิลซาลิไซเลตมากเกินไป ยาจะส่งผลต่อระบบประสาทและระบบต่างๆของร่างกาย จนอาจก่ออาการรุนแรงได้เช่น สับสน ซึม อ่อนเพลีย กระหายน้ำ เหงื่อออกมาก หอบเหนื่อย/หายใจเร็ว ลมหายใจมีกลิ่นยานี้ คลื่นไส้ อาเจียน อาจท้องเสีย ชัก โคม่า และอาจเสีย ชีวิต (ตาย) ได้ 
 ///// มีข้อควรระวังการใช้ยาเมทิลซาลิไซเลตอย่างไร? ///// 
มีข้อควรระวังการใช้ยาเมทิลซาลิไซเลตดังนี้ 
- ห้ามใช้ในผู้ที่แพ้ยานี้ 
- ห้ามทายานี้ในบริเวณที่เป็นแผลเปิด แผลไหม้ 
- ห้ามทายานี้บริเวณ ตา อวัยวะเพศ ช่องปาก เพราะยาจะก่อให้เกิดอาการระคายเคืองอย่างมากต่อเนื้อเยื่อเหล่านั้น 
- หากทายานี้แล้วมีอาการแสบร้อนมากขึ้นให้ล้างออกด้วยน้ำสบู่แล้วเช็ดเบาๆ เพื่อทำความสะ อาดกำจัดยาออกไป 
- การใช้ยานี้นานเกิน 1 สัปดาห์แล้วอาการไม่ดีขึ้นให้หยุดการใช้ยาแล้วมาพบแพทย์/ไปโรง พยาบาล 
- หากหลีกเลี่ยงได้ไม่ควรใช้ยานี้กับสตรีตั้งครรภ์ สตรีที่อยู่ในภาวะให้นมบุตร และเด็ก ด้วยผู้ ป่วยกลุ่มนี้อาจมีความไวต่อยามากกว่าผู้ป่วยกลุ่มอื่น หรือหากมีความจำเป็นต้องใช้ยานี้ควรต้องใช้ยาแต่น้อยและควรต้องอยู่ภายใต้การดูแลของแพทย์เท่านั้น 
- หลีกเลี่ยงการใช้เพื่อสูดดม เพราะอาจก่อการระคายเคืองเยื่อเมือกบุทางเดินหายใจได้ 
- ห้ามแบ่งยานี้ให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเมทิลซาลิไซเลตด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเมทิลซาลิไซเลตมีปฏิกิริยาระหว่างยากับยาตัวอื่นอย่างไร? ///// 
ด้วยเมทิลซาลิไซเลตเป็นรูปแบบยาใช้ภายนอก จึงไม่ค่อยพบเห็นปฏิกิริยาระหว่างยากับยารับประทานชนิดอื่น ซึ่งที่อาจพบได้เช่น 
การใช้ยาเมทิลซาลิไซเลตชนิดทาร่วมกับการรับประทานยาต้านการแข็งตัวของเลือดเช่น Warfarin, Dicumarol สามารถทำให้เลือดออกตามร่างกายได้ง่ายขึ้น แพทย์จะปรับขนาดรับประทานของ Warfarin และ Dicumarol ให้เหมาะสมกับคนไข้เป็นกรณีไป 
 ///// ควรเก็บรักษายาเมทิลซาลิไซเลตอย่างไร? ///// 
สามารถเก็บยาเมทิลซาลิไซเลตที่อุณหภูมิห้องในที่เย็นและแห้ง เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาเมทิลซาลิไซเลตมีชื่ออื่นอีกไหม? ผลิตจากบริษัทอะไรบ้าง? ///// 
ยาเมทิลซาลิไซเลตที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม /////
