บรอมเฮกซีน (Bromhexine)
 ///// บทนำ ///// 
ยาบรอมเฮกซีน (Bromhexine ) จัดเป็นยาที่ใช้รักษาโรคในระบบทางเดินหายใจอันเนื่องจากการมีเสมหะมาก ทำให้หายใจไม่สะดวกและมีอาการไอตามมา 
 ///// ยาบรอมเฮกซีนมีสรรพคุณ (คุณสมบัติ) อย่างไร? ///// 
สรรพคุณของยาบรอมเฮกซีนคือ เป็นยาละลายเสมหะ บรรเทาอาการไอจากโรคหวัด 
 ///// ยาบรอมเฮกซีนมีกลไกการออกฤทธิ์อย่างไร? ///// 
กลไกการออกฤทธิ์ของยาบรอมเฮกซีนคือ เพิ่มสารคัดหลั่งในระบบทางเดินหายใจ และทำให้ขนกวัดหรือขนของเซลล์ (Cilia) ซึ่งอยู่ที่ผนังท่อทางเดินหายใจของมนุษย์ โบกพัดนำเอาสิ่งสกปรกรวมถึงเสมหะออกจากท่อทางเดินหายใจ 
 ///// ยาบรอมเฮกซีนมีรูปแบบการจัดจำหน่ายอย่างไร? ///// 
ยาบรอมเฮกซีนมีรูปแบบการจัดจำหน่ายดังนี้ 
- ยาเม็ด ขนาด 8 มิลลิกรัม 
- ยาน้ำเชื่อม, อิลิกเซอร์ (Elixir) ขนาด 4 มิลลิกรัม/5 มิลลิลิตร (1 ช้อนชา) 
 ///// ยาบรอมเฮกซีนมีขนาดรับประทานอย่างไร? ///// 
มีขนาดการใช้ยาบรอมเฮกซีนที่แตกต่างกันไป ทั้งนี้ขึ้นกับอายุ ความรุนแรง สภาวะความเจ็บป่วยของร่างกาย ดังนั้นจึงควรให้แพทย์เป็นผู้วินิจฉัยสั่งจ่ายยาที่เหมาะสม ไม่ควรซื้อรับประ ทานเอง ขนาดรับประทานสูงสุดในผู้ใหญ่ไม่ควรเกิน 8 - 16 มิลลิกรัม/ครั้งวันละไม่เกิน 3 ครั้ง ส่วนในเด็กควรต้องอยู่ในคำแนะนำของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาบรอมเฮกซีน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดและอาการของการแพ้ยาเช่น กินยาแล้ว คลื่นไส้มาก หรือแน่น หาย ใจติดขัด/หายใจลำบาก 
- โรคประจำตัวต่างๆรวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่า นั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่ หรือกำลังให้นมบุตรหรือไม่ เพราะยาอาจจะ/มักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทายาบรอมเฮกซีนควรทำอย่างไร? ///// 
หากลืมรับประทานยาบรอมเฮกซีนสามารถรับประทานยาเมื่อนึกขึ้นได้ หากการลืมทานยาใกล้กับมื้อถัดไปให้รับประทานขนาดปกติ โดยไม่ต้องเพิ่มขนาดยาเป็น 2 เท่า 
 ///// ยาบรอมเฮกซีนมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ยาบรอมเฮกซีนคือ อาจทำให้ระคายเคืองกระเพาะอา หาร - ลำไส้ ปวดศีรษะ ง่วงนอน เหงื่อออกมาก ผื่นคัน มีอาการไอเพิ่มขึ้น หลอดลมตีบ 
 ///// มีข้อควรระวังการใช้ยาบรอมเฮกซีนอย่างไร? ///// 
ข้อควรระวังในการใช้ยาบรอมเฮกซีนคือ 
- ระวังการใช้ยาในผู้ที่มีประวัติเป็นโรคกระเพาะอาหาร - ลำไส้ ด้วยยามีฤทธิ์ระคายเคืองกระเพาะอาหาร - ลำไส้ 
- ระวังการใช้ยาในผู้ที่มีประวัติเป็นโรคหืด ด้วยยาอาจก่อให้เกิดภาวะหลอดลมตีบ 
- ระวังการใช้ยากับผู้ที่มีภาวะตับ - ไตผิดปกติ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมถึงยาบรอมเฮกซีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาบรอมเฮกซีนมีปฏิกิริยาระหว่างยากับยาตัวอื่นอย่างไร? ///// 
ไม่พบว่ายาบรอมเฮกซีนมีปฏิกิริยาร่วมกับยาอื่น 
 ///// ควรเก็บรักษายาบรอมเฮกซีนอย่างไร? ///// 
ควรเก็บรักษายาบรอมเฮกซีนโดยเก็บยาให้พ้นแสงแดด เก็บยาในที่แห้ง สามารถเก็บยาในอุณหภูมิห้องได้ และเก็บยาให้พ้นมือเด็กและสัตว์เลี้ยง 
 ///// ยาบรอมเฮกซีนมีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าของยาบรอมเฮกซีนและบริษัทผู้ผลิตในประเทศไทยคือ 
 ///// บรรณานุกรม ///// 
1. http://en.wikipedia.org/wiki/Bromhexine [2014,Dec13].
	2. http://www.mims.com/Thailand/interaction/Search/bromhexine  [2014,Dec13].
