คาร์เบนอกโซโลน (Carbenoxolone)
 ///// บทนำ ///// 
ยาคารเบนอกโซโลน (Carbenoxolone) เป็นสารอนุพันธุ์ของกรดที่มีชื่อว่า Glycyrrhetinic acid (กรดที่เกี่ยวข้องกับการทำงานของสาร Prostaglandin สารที่เกี่ยวข้องกับการหลังน้ำย่อยของ กระเพาะอาหาร ลำไส้ และตับอ่อน) สรรพคุณทางยาที่นำมาใช้ในวงการแพทย์ได้แก่ ช่วยรักษาแผลอักเสบของหลอดอาหารอันมีสาเหตุจากอาการกรดไหลย้อนรวมถึงแผลในปาก และในบางงานวิจัย ยังกล่าวถึงการรักษาแผลในกระเพาะอาหารและลำไส้เล็กอีกด้วย 
ยาคาร์เบนอกโซโลนดูดซึมได้ดีจากระบบทางเดินอาหารของมนุษย์โดยเฉพาะอย่างยิ่งกระ เพาะอาหาร ซึ่งเมื่อยาเข้าสู่กระแสเลือด จะเข้าจับกับพลาสมาโปรตีนได้เป็นอย่างดีและเป็นปริมาณมาก ยานี้จะถูกขับออกจากร่างกายโดยผ่านไปกับน้ำดีและขับออกมากับอุจจาระ รูปแบบที่มีจัดจำ หน่ายจะเป็นทั้งชนิดรับประทานและเจลทาแผลในปาก โดยมีบริษัทข้ามชาติเป็นผู้ผลิตและจัดจำ หน่ายเสียเป็นส่วนใหญ่ 
 ///// คาร์เบนอกโซโลนมีสรรพคุณ (คุณสมบัติ) อย่างไร? ///// 
ยาคาร์เบนอกโซโลนมีสรรพคุณดังนี้ 
- รักษาภาวะกรดไหลย้อน (GERD) 
- รักษาแผลในปาก (Mouth ulceration) เช่น แผลร้อนใน 
 ///// คาร์เบนอกโซโลนมีกลไกการออกฤทธิ์อย่างไร? ///// 
กลไกการออกฤทธิ์ของยาคาร์เบนอกโซโลนคือ ตัวยาจะออกฤทธิ์กระตุ้นให้เกิดการสร้างเมือกจากเยื่อเมือก (Mocosal barrier) ขึ้นมาปกคลุมตั้งแต่ในช่องปาก หลอดอาหาร กระเพาะอาหาร และลำไส้ โดยเมือกเหล่านี้จะทำหน้าที่ป้องกันกรดและน้ำย่อยไม่ให้ทำลายเนื้อเยื่อบุภายในอวัยวะดัง กล่าว 
 ///// คาร์เบนอกโซโลนมีรูปแบบการจัดจำหน่ายอย่างไร? ///// 
ยาคาร์เบนอกโซโลนมีรูปแบบการจัดจำหน่ายดังนี้ 
- ยาเจล ขนาดความแรง 2% (ตัวยา 20 มิลลิกรัม/ยาเจล 1 กรัม) 
- ยาแคปซูลชนิดรับประทาน ขนาด 50 มิลลิกรัม/แคปซูล 
- ยาเม็ดชนิดรับประทาน ขนาด 50 มิลลิกรัม/เม็ด 
 ///// คาร์เบนอกโซโลนมีขนาดรับประทานอย่างไร? ///// 
ยาคาร์เบนอกโซโลนมีขนาดรับประทานดังนี้ 
ก.	สำหรับโรคกรดไหลย้อน (GERD: Gastroesophageal reflux disease): 
ผู้ใหญ่: รับประทาน 20 มิลลิกรัมวันละ 3 ครั้ง 
ข.	สำหรับแผลในปาก: 
ผู้ใหญ่: ทายาขนาดความเข้มข้น 2% (ตัวยา 20 มิลลิกรัม/ยาเจล 1 กรัม) ในบริเวณที่เป็นแผลวันละ 4 ครั้ง 
***** หมายเหตุ: 
- ในเด็ก: ยังไม่มีข้อมูลที่แน่ชัดถึงการใช้ยานี้ในเด็ก ดังนั้นการใช้ยานี้ในเด็กจึงอยู่ในดุลพินิจของแพทย์ 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาคาร์เบนอกโซโลน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หาย ใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาคาร์เบนอกโซโลนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทาน/ใช้ยาคาร์เบนอกโซโลนสามารถรับประทาน/ใช้ยาเมื่อนึกขึ้นได้ ถ้าเวลาใกล้เคียงกับการรับประทาน/ใช้ยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// คาร์เบนอกโซโลนมีผลไม่พึงประสงค์อย่างไร? ///// 
ยาคาร์เบนอกโซโลนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น เกิดอาการบวมน้ำ ตรวจเลือดพบระดับเกลือโซเดียมในร่างกายสูงขึ้นและระดับของเกลือโพแทส เซียมในร่างกายต่ำ ปวดศีรษะ น้ำหนักตัวขึ้น 
 ///// มีข้อควรระวังการใช้คาร์เบนอกโซโลนอย่างไร? ///// 
มีข้อควรระวังการใช้คาร์เบนอกโซโลนดังนี้เช่น 
- ห้ามใช้ในผู้ที่แพ้ยานี้ 
- ห้ามใช้ยานี้กับผู้ป่วยที่มีภาวะเกลือโพแทสเซียมในเลือดต่ำ (Hypokalaemia) ตรวจพบจากการตรวจเลือด 
- ห้ามใช้ยานี้กับผู้ป่วยโรคหัวใจล้มเหลว และผู้ป่วยที่เพิ่งได้รับยากลุ่ม Cardiacglycolsides 
- ห้ามใช้ยานี้กับหญิงตั้งครรภ์ ผู้สูงอายุ เด็กที่มีอายุต่ำกว่า 3 ปี รวมถึงเด็กที่มีน้ำหนักตัวต่ำกว่า 20 กิโลกรัม 
- ห้ามใช้ยานี้กับผู้ป่วยโรคความดันโลหิตสูง รวมถึงผู้ป่วยด้วยโรคตับ โรคไต 
- หากพบการติดเชื้อของแผลในปาก ต้องใช้ยารักษาอาการติดเชื้อร่วมกับยาทาปากคาร์เบนอกโซโลนด้วย 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาคาร์เบนอกโซโลนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// คาร์เบนอกโซโลนมีปฏิกิริยาระหว่างยากับยาตัวอื่นอย่างไร? ///// 
คาร์เบนอกโซโลนมีปฏิกิริยาระหว่างยากับยาตัวอื่นดังนี้เช่น 
- การใช้ยาคาร์เบนอกโซโลนร่วมกับยา Amiloride และยา Spironolactone จะเกิดการต้านฤทธิ์ซึ่งกันและกัน มีผลทำให้ประสิทธิภาพในการรักษาของยาดังกล่าวด้อยลงไป จึงควรหลีกเลี่ยงและไม่ใช้ยาเหล่านี้ร่วมกัน 
- การใช้ยาคาร์เบนอกโซโลนร่วมกับกลุ่มยาขับปัสสาวะ (Diuretics เช่น Hydrochlorothiazide ) จะเร่งให้ร่างกายขาดเกลือโพแทสเซียมได้เร็วยิ่งขึ้น การใช้ยาทั้ง 2 กลุ่มร่วมกันควรต้องได้รับคำสั่งจากแพทย์และควรรับประทานยาอย่างเคร่งครัด 
 ///// ควรเก็บรักษาคาร์เบนอกโซโลนอย่างไร? ///// 
ควรเก็บยาคาร์เบนอกโซโลนที่อุณหภูมิต่ำกว่า 25 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// คาร์เบนอกโซโลนมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์เบนอกโซโลนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://www.mims.com/USA/drug/info/carbenoxolone/?type=full&amp;mtype=generic#Dosage [2014,Dec27]
      2. http://en.wikipedia.org/wiki/Carbenoxolone[2014,Dec27]
	3. http://www.ncbi.nlm.nih.gov/pubmed/780088[2014,Dec27]
	4. http://www.drugs.com/international/carbenoxolone.html [2014,Dec27]
	5. http://druginfosys.com/Drug.aspx?drugCode=129&amp;drugName=&amp;type=9 [2014,Dec27]
	6. http://www.mims.com/Philippines/drug/info/Rowagel/?type=full#Indications  [2014,Dec27]
	7. http://www.ncbi.nlm.nih.gov/pubmed/320112 [2014,Dec27]
	8. http://www.catalog.md/drugs/duogastrone.html[2014,Dec27]
	9. http://www.przychodnia.pl/el/leki.php3?lek=350  [2014,Dec27]
