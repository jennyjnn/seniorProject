ยาคาร์บามาซีปีน (Carbamazepine)
 ///// บทนำ ///// 
คาร์บามาซีปีน (Carbamazepine) เป็นยาที่นำมาบำบัดรักษาโรคลมชัก, รักษาอาการถอนพิษจากสุรา, รักษาโรคปวดเส้นประสาทใบหน้า, โรคปวดจากเส้นประสาทสมองคู่ที่ 9 (โรคปวดเหตุเส้นประสาทคอหอย) ซึ่งมักมีอาการ ปวดกราม ปวดคอ หู ลิ้น และกล่องเสียง, ปวดจากโรคเส้นประสาทเหตุเบาหวาน, รักษาโรคเบาจืด, รักษาอาการคลุ้มคลั่ง, ป้องกันภาวะอา รมณ์ซึมเศร้า, และโรคอารมณ์แปรปรวน นับว่ามนุษย์ได้ยาที่มีประโยชน์ต่อคุณภาพชีวิต อีกทั้งราคาไม่แพง เพียงแต่รู้วิธีใช้ที่ถูกต้องและปลอดภัยก็สามารถดำรงชีวิตได้อย่างปกติสุข 
หลังจากผู้ป่วยรับประทานยาคาร์บามาซีปีนเข้าสู่ร่างกาย ตัวยาจะจับกับโปรตีนถึง 75% อวัยวะตับจะเปลี่ยนโครงสร้างทางเคมีของยานี้ ร่างกายต้องใช้เวลาประมาณ 5 - 26 ชั่วโมงในการกำจัดปริมาณยาคาร์บามาซีปีน 50% ออกจากกระแสเลือด โดยผ่านไปกับปัสสาวะและอุจจาระ 
ยาคาร์บามาซีปีนนี้จัดอยู่ในหมวดของยาอันตราย มีผลข้างเคียงและข้อห้ามใช้รวมกันหลายประการ แพทย์เท่านั้นที่จะเป็นผู้แนะนำและสั่งการใช้ยาที่ปลอดภัยกับผู้ป่วยแต่ละราย 
 ///// ยาคาร์บามาซีปีนมีสรรพคุณ (คุณสมบัติ) อย่างไร? ///// 
สรรพคุณของยาคาร์บามาซีปีนคือ 
- รักษาและบรรเทาอาการของโรคลมชัก 
- รักษาอาการถอนพิษจากสุรา (อ่านเพิ่มเติมในเว็บ haamor.com บทความเรื่อง แอลกอฮอล์และระบบประสาท) 
- บรรเทาอาการโรคปวดเส้นประสาทใบหน้า, ปวดจากเส้นประสาทสมองคู่ที่ 9 (โรคปวดเหตุเส้นประสาทคอหอย) 
- บรรเทาอาการปวดปลายประสาทอันมีสาเหตุจากโรคเบาหวาน (โรคเส้นประสาทเหตุเบาหวาน) 
- รักษาและบำบัดอาการของโรคเบาจืด 
- ระงับอาการคลุ้มคลั่ง, อารมณ์แปรปรวน, อารมณ์ซึมเศร้า 
 ///// ยาคาร์บามาซีปีนมีกลไกการออกฤทธิ์อย่างไร? ///// 
กลไกการออกฤทธิ์ของยาคาร์บามาซีปีน คือ ตัวยาจะลดการตอบสนองของปลายประ สาทจากตัวกระตุ้น และทำให้เส้นประสาทหยุดตอบสนองถึงแม้จะถูกกระตุ้นซ้ำๆ นอกจากนี้ยังช่วยลดอาการปวดจากเส้นประสาทสมองคู่ที่ 5 (โรคปวดเส้นประสาทใบหน้า) และคู่ที่ 9 (โรคปวดเหตุเส้นประสาทคอหอย) ซึ่งด้วยกลไกดังกล่าว ยานี้จึงแสดงฤทธิ์ยับยั้งอาการของโรคลม ชัก, ลดอาการปวดจากปลายประสาทบางคู่ที่มาจากสมอง (เช่น คู่ที่ 5, และคู่ที่ 9 ดังได้กล่าวแล้วในตอนต้น) ไม่เพียงเท่านี้ คาร์บามาซีปีนยังมีฤทธิ์กระตุ้นการหลั่งฮอร์โมนชื่อ วาโสเพรสซิน (Vasopres sin) จากต่อมใต้สมอง (พิทูอิทารี: Pituitary gland) ซึ่งฮอร์โมนดังกล่าวช่วยทำให้อวัยวะไต ดูดน้ำกลับเข้าสู่ร่างกาย จึงถูกนำมารักษาโรคเบาจืด 
 ///// ยาคาร์บามาซีปีนมีรูปแบบการจัดจำหน่ายอย่างไร? ///// 
ประเทศไทยจัดจำหน่ายยาคาร์บามาซีปีนในรูปแบบดังนี้ 
- ยาเม็ดขนาดความแรง 200 และ 400 มิลลิกรัม/เม็ด 
- ยาน้ำขนาดความแรง 100 มิลลิกรัม/5 มิลลิลิตร 
 ///// ยาคาร์บามาซีปีนมีขนาดรับประทานอย่างไร? ///// 
ยาคาร์บามาซีปีนมีขนาดรับประทานดังนี้ 
- ผู้ใหญ่: รับประทาน 100 - 1,600 มิลลิกรัม/วัน 
- เด็ก:	ขนาดรับประทานให้คำนวณจากน้ำหนักตัวเด็ก โดยรับประทาน 10 - 20 มิลลิกรัม /น้ำหนักตัว 1 กิโลกรัม/วัน 
อนึ่ง: 
- ขนาดและระยะเวลาของการรับประทานยานี้ของผู้ใหญ่และของเด็กขึ้นอยู่กับอาการและความรุนแรงของโรค ซึ่งมีความแตกต่างกันออกไป การใช้ยานี้จึงต้องอยู่ในดุลยพินิจของแพทย์ผู้รักษาเท่านั้น 
- ผู้ป่วยสามารถรับประทานยาคาร์บามาซิปีนก่อนหรือหลังอาหารก็ได้ และควรหลีกเลี่ยงการรับประทานยาพร้อมกับน้ำผลไม้ เพราะอาจส่งผลให้ปริมาณยาในเลือดสูงขึ้น จึงอาจเพิ่มผล ข้างเคียงจากยาได้ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาคาร์บามาซีปีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาคาร์บามาซีปีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาคาร์บามาซีปีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาคาร์บามาซีปีนมีผลไม่พึงประสงค์อย่างไร? ///// 
ยาคาร์บามาซีปีนมีผลไม่พึงประสงค์ (ผลข้างเคียง) ต่อระบบต่างๆของร่างกายดังนี้ 
- ผลต่อระบบเลือด: อาจก่อให้เกิดภาวะโลหิตจางชนิด Aplastic anemia คือ การผลิตเม็ดเลือดขาวและเม็ดเลือดแดงลดลง กดการทำงานของไขกระดูก ปริมาณของเกล็ดเลือดลดต่ำกว่าปกติ หรือเกิดภาวะเม็ดเลือดขาวและเม็ดเลือดขาวชนิดอีโอซิโนฟิลมากผิดปกติ และ/หรือเกิดความผิดปกติของสารฮีโมโกลบินในเม็ดเลือด 
- ผลต่อผิวหนัง:ยานี้สามารถทำให้เกิด ผื่นคัน ลมพิษ มีภาวะ Steven Johnson syndrome ผิวหนังอักเสบ และแพ้แสงแดง 
- ผลต่อหลอดเลือดหัวใจ: อาจเกิด ภาวะหัวใจล้มเหลว อาการบวมที่เท้า ความดันโลหิตสูง ความดันโลหิตต่ำ ต่อมน้ำเหลืองโต เลือดไปเลี้ยงสมองไม่พอ (เช่น วิงเวียน ง่วงซึม) ใจสั่น หลอดเลือดที่ไปเลี้ยงหัวใจทำงานผิดปกติ หลอดเลือดดำอักเสบ เกิดภาวะลิ่มเลือดจับตัวในหลอดเลือด 
- ผลต่อตับอ่อน: เกิดภาวะตับอ่อนอักเสบ 
- ผลต่อระบบทางเดินปัสสาวะ: อาจทำให้ปัสสาวะบ่อย ปัสสาวะไม่ออกโดยเฉียบพลัน 
- ผลต่อระบบเส้นประสาท: สามารถทำให้มีอาการ วิงเวียน ง่วงนอน รู้สึกกังวล สับสน อ่อนเพลีย การมองเห็นภาพไม่ชัดเจน ประสาทหลอน การพูดไม่ชัดเจน 
- ผลต่อระบบทางเดินอาหาร:คลื่นไส้ อาเจียน ปวดท้อง ท้องเสีย ปากแห้ง รวมถึงกระเพาะอาหารอักเสบ 
- ผลต่อระบบการทำงานของกล้ามเนื้อลาย:ปวดบริเวณกล้ามเนื้อและข้อต่อ เป็นตะคริวที่ขา 
- ผลต่อระบบการเผาผลาญพลังงานของร่างกาย: เป็นไข้และหนาวสั่น 
 ///// มีข้อควรระวังการใช้ยาคาร์บามาซีปีนอย่างไร? ///// 
ข้อควรระวังในการใช้ยาคาร์บามาซีปีน ได้แก่ 
- ห้ามใช้ยากับผู้ที่แพ้ยาคาร์บามาซีปีน 
- ห้ามใช้ยากับสตรีตั้งครรภ์ ด้วยยานี้มีผลต่อการเจริญเติบโตของทารก 
- ไม่ควรใช้ยากับหญิงที่อยู่ในภาวะให้นมบุตร ด้วยยาคาร์บามาซีปีนสามารถขับออกมากับน้ำนมมารดาได้ 
- ระวังการใช้ยาคาร์บามาซีปีนในผู้ป่วยด้วยโรคตับ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาคาร์บามาซีปีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาคาร์บามาซีปีนมีปฏิกิริยาระหว่างยากับยาตัวอื่นอย่างไร? ///// 
ยาคาร์บามาซีปีนมีปฏิกิริยาระหว่างยากับยาตัวอื่น ดังนี้ 
ก. การใช้ยาคาร์บามาซีปีนร่วมกับยาบางกลุ่ม จะทำให้ปริมาณความเข้มข้นของยาเหล่านั้นในกระแสเลือดลดต่ำลง ส่งผลถึงประสิทธิภาพของการรักษาด้อยลงไปเช่นกัน ตัวอย่างของยาที่กล่าวถึงเช่น 
- ยาแก้ปวด เช่น Acetaminophen, Tramadol 
- ยาฆ่าพยาธิ เช่น Albendazole 
- ยาคลายความวิตกกังวล/ยาคลายเครียด เช่น Alprazolam, Clonazepam, Midazolam 
- ยาต้านอาการซึมเศร้า เช่น Amitriptyline, Nortriptyline 
- ยาสเตียรอยด์ เช่น Prednisolone, Dexamethasone 
- ยาต้านการแข็งตัวของเลือด เช่น Dicumarol, Warfarin 
- ยาฮอร์โมนต่างๆ เช่น ยาเม็ดคุมกำเนิด, Levothyroxine 
ข. การใช้ยาคาร์บามาซีปีนร่วมกับยาบางกลุ่ม กลับส่งผลให้ปริมาณความเข้มข้นของคาร์บามาซีปีนในกระแสเลือดเพิ่มขึ้น อาจทำให้ผู้ป่วยได้รับผลข้างเคียงจากยาคาร์บามาซีปีนติดตามมามากขึ้น ยากลุ่มเหล่านั้นเช่น 
- ยาลดกรด เช่น Cimetidine, Omeprazole 
- ยาปฏิชีวนะ เช่น Ciprofloxacin, Clarithromycin 
- ยาต้านเชื้อรา เช่น Ketoconazole, Fluconazole 
- ยาแก้ภูมิแพ้ เช่น Loratadine, Terfenadine 
ค. การใช้ยาคาร์บามาซีปีนร่วมกับยาบางตัวที่ใช้รักษาวัณโรค สามารถก่อให้เกิดความเป็นพิษต่อตับ (ตับอักเสบ) ได้ ยาต้านวัณโรคดังกล่าว เช่น Isoniazid 
ง. การใช้ยาคาร์บามาซีปีนร่วมกับยาขับปัสสาวะบางตัว สามารถทำให้ปริมาณเกลือโซเดียมในร่างกายลดต่ำกว่าปกติ ยาขับปัสสาวะดังกล่าว เช่น Furosemide และ Hydrochlorothia zide 
 ///// ควรเก็บรักษายาคาร์บามาซีปีนอย่างไร ///// 
สามารถเก็บยาคาร์บามาซีปีนภายใต้อุณหภูมิ 30 องศาเซลเซียส เก็บยาในภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาคาร์บามาซีปีนมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์บามาซีปีนที่จำหน่ายในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. http://www.rxlist.com/tegretol-drug.htm [2014,July12]
	2. http://www.mims.com/Thailand/drug/info/Tegretol/?q=Carbamazepine%20Tablet&amp;type=brief [2014,July12]
	3. http://www.mims.com/THAILAND/Home/GatewaySubscription/?generic=carbamazepine [2014,July12]
	4. http://ndt.oxfordjournals.org/content/25/12/3840.long [2014,July12]
	5. http://www.drugs.com/carbamazepine.html [2014,July12]
