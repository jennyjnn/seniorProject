ยาลอราทาดีน (Loratadine)
 ///// บทนำ ///// 
ยาลอราทาดีน (Loratadine) เป็นยาในกลุ่มต่อต้านฮิสตามีน (2nd generation hista mine antagonist) วัตถุประสงค์ของการพัฒนายานี้ เพื่อค้นหายาแก้แพ้ที่มีผลข้างเคียง เช่น อาการง่วงนอนที่น้อยลง มนุษย์ได้นำมาใช้ในวงการแพทย์เป็นเวลามากกว่า 20 ปีแล้ว 
ตลาดยาบ้านเราจะพบเห็นยาลอราทาดีน ในรูปแบบการจัดจำหน่ายของยาเม็ดและยาน้ำสำหรับเด็ก 
หลังรับประทานยาลอราทาดีน ยาจะถูกดูดซึมภายในระบบทางเดินอาหาร ภายในระยะ เวลาประมาณ 1 ชั่วโมง และถูกส่งไปเปลี่ยนโครงสร้างทางเคมีที่อวัยวะตับ ระดับยาในกระแสเลือดจะถูกกำจัดออกจากร่างกาย 50% (Half Life) ภายในเวลา 8.4 ชั่วโมง โดยผ่านมาทางปัสสาวะและอุจจาระ แต่สำหรับลอราทาดีนที่ถูกเปลี่ยนโครงสร้างที่ตับ จะได้สารเคมีชื่อ เดสลอราทาดีน (Desloratadine) ต้องใช้เวลาถึง 28 ชั่วโมง จึงจะกำจัดยาออกจากกระแสเลือดได้ 50% 
ลอราทาดีนจัดอยู่ในยากลุ่มยาอันตราย มีข้อห้ามใช้ ข้อควรระวัง และผลข้างเคียงมาก มาย การใช้ยาจึงต้องอยู่ภายใต้คำสั่งแพทย์ผู้ทำการรักษา 
 ///// ยาลอราทาดีนมีสรรพคุณ (คุณสมบัติ) อย่างไร? ///// 
ยาลอราทาดีนมีสรรพคุณ คือ รักษาอาการแพ้ต่างๆ เช่น แพ้เกสรดอกไม้ ลมพิษ ผื่นคัน ระคายเคืองที่ตา คันจมูก อาการจาม เป็นต้น 
 ///// ยาลอราทาดีนมีกลไกการออกฤทธิ์อย่างไร? ///// 
กลไกการออกฤทธ์ของลอราทาดีน คือจะเข้าไปจับกับตัวรับ (Receptors) ในเซลล์ของ ร่างกายที่เรียกว่า Peripheral Histamine H1 Receptors ทำให้การทำงานของสารฮิสตามีนถูก ยับยั้ง และส่งผลให้ระงับอาการแพ้ต่างๆ 
 ///// ยาลอราทาดีนมีรูปแบบการจัดจำหน่ายอย่างไร? ///// 
ประเทศไทยจัดจำหน่ายยาลอราทาดีนในรูปแบบ ดังนี้ 
ยาเม็ดขนาด 10 มิลลิกรัม 
ยาน้ำเชื่อมขนาด 5 มิลลิกรัมต่อ 5 มิลลิลิตร 
 ///// ยาลอราทาดีนมีขนาดรับประทานอย่างไร? ///// 
ขนาดรับประทานของยาลอราทาดีน คือ 
- ผู้ใหญ่ และ เด็กอายุตั้งแต่ 12 ขึ้นไป รับประทานครั้งละ 1 เม็ดหรือครั้งละ 2 ช้อนชา วันละครั้ง 
- เด็กอายุ 2 - 12 ปี และมีน้ำหนักตัวมากกว่า 30 กิโลกรัม รับประทานครั้งละ 2 ช้อนชา วันละครั้ง หากมีน้ำหนักตัวน้อยกว่า 30 กิโลกรัมรับประทานครั้งละ 1 ช้อนชา วันละครั้ง 
ทั้งนี้ สามารถรับประทานยาลอราทาดีนก่อนหรือหลังอาหารก็ได้ ขนาดและระยะเวลาของการรับประทานต้องเป็นไปตามคำสั่งแพทย์ การรับประทานยาเกินขนาดซึ่งมักพบเหตุการณ์นี้ขณะป้อนยาให้กับเด็กเล็ก โดยตวงยาชนิดน้ำผิดพลาด ซึ่งสังเกตอาการได้ดังนี้ เช่น ง่วงนอนอย่างมาก หัวใจเต้นเร็ว ปวดศีรษะ การแก้ไขเบื้องต้น คือ ถ้าผู้ป่วยยังมีสติ ต้องทำให้อาเจียนเพื่อขจัดยาออกจากกระเพาะอาหาร จากนั้นให้รับประทานยา Activated Charcoal เพื่อดูดซับ ยาที่ยังคั่งค้างอยู่ในกระเพาะอาหาร หากไม่ได้ผล ต้องนำผู้ป่วยส่งโรงพยาบาลทันที เพื่อทำ การล้างท้อง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาลอราทาดีน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- 
	มีโรคประจำตัวต่างๆ รวมทั้งกำลังกินยาอะไรอยู่ เพราะยาลอราทาดีนอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
	หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาลอราทาดีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาลอราทาดีนมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ของยาลอราทาดีน คือ สามารถก่อให้เกิดอาการข้าง เคียงดังนี้ เช่น มีอาการง่วงนอนเล็กน้อย การมองเห็นภาพไม่ชัดเจน รู้สึกไม่สบายในทางเดินอา หาร ปวดศีรษะ ปัสสาวะขัด ปากแห้ง เป็นต้น 
 ///// มีข้อควรระวังการใช้ยาลอราทาดีนอย่างไร? ///// 
ข้อควรระวังในการใช้ ยาลอราทาดีน คือ 
- ห้ามใช้ในผู้ที่เคยแพ้ยาลอราทาดีน 
- ห้ามใช้ในผู้ป่วยโรคตับระยะรุนแรง 
- ห้ามใช้กับผู้ที่มีการทำงานของไตบกพร่อง 
- ระวังการใช้ยากับหญิงตั้งครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาลอราทาดีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาลอราทาดีนมีปฏิกิริยาระหว่างยากับยาตัวอื่นอย่างไร? ///// 
 
ก. มียาหลายกลุ่ม เมื่อใช้ร่วมกับยาลอราทาดีน จะส่งผลให้ระดับยาลอราทาดีนในกระ แสเลือดสูงขึ้น ทำให้ผู้ที่ใช้ยาได้รับผลข้างเคียงของลอราทาดีนมากยิ่งขึ้น ยากลุ่มดังกล่าว ได้ แก่ 
- ยาต้านเชื้อแบคทีเรีย เช่น Azithromycin, Erythromycin 
- ยารักษาอาการซึมเศร้า เช่น Fluoxetine 
- ยารักษาแผลในกระเพาะอาหาร เช่น Cimetidine 
- ยาต้านเชื้อรา เช่น Ketoconazole 
- ยาแก้ท้องเสีย เช่น Loperamide 
- ยารักษาโรคเกาต์ เช่น Colchicine 
ข. ยาทาผิวหนังเพื่อบรรเทาอาการแพ้บางตัว สามารถส่งผลให้ลดระดับยาลอราทาดีนในกระแสเลือดได้ ทำให้ประสิทธิผลของยาลอราทาดีนด้อยลงไปได้เช่นกัน ยาทาผิวหนังดังกล่าว เช่น Hydrocortisone cream 
ค. ยาลอราทาดีนสามารถทำให้ระดับความเข้มข้นและผลข้างเคียงของยาสเตียรอยด์ เพิ่มมากขึ้น หากมีการใช้ร่วมกันยาสเตียรอยด์ดังกล่าว เช่น Prednisolone sodium phos phate oral 
 ///// ควรเก็บรักษายาลอราทาดีนอย่างไร ///// 
สามารถเก็บยาลอราทาดีนที่อุณหภูมิห้อง เก็บยาในภาชนะที่ปิดมิดชิด พ้นแสงแดดและ ความชื้น เก็บยาให้พ้นมือเด็กและสัตว์เลี้ยง 
 ///// ยาลอราทาดีนมีชื่ออื่นอีกไหม? ผลิตจากบริษัทอะไรบ้าง? ///// 
ยาลอราทาดีน ที่ผลิตในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Loratadine [2014,May15].
			2. https://www.mims.com/THAILAND/Home/GatewaySubscription/?generic=loratadine [2014,May15].
			3. https://www.mims.com/Thailand/drug/info/Clarityne/?q=loratadine&amp;type=brief [2014,May15].
			4. 	http://www.rxlist.com/claritin-drug/overdosage-contraindications.htm [2014,May15 ].
			5. http://www.webmd.com/drugs/mono-204-LORATADINE+-+ORAL.aspx?drugid=73&amp;drugname=Loratadine+Oral [2014,May 15]
          6. http://mims.com/Thailand/drug/search/loratadine?page=0 [2014,May15 ].
          7. http://www.rxlist.com/drug-interactions/loratadine-oral-and-prednisolone-sodium-phosphate-oral-interaction.htm [2014,May15].
