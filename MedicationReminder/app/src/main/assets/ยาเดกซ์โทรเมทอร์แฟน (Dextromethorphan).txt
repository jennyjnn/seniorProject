ยาเดกซ์โทรเมทอร์แฟน (Dextromethorphan)
 ///// บทนำ ///// 
ยาเดกซ์โทรเมทอร์แฟน (Dextromethorphan) เป็นยาแก้ไอที่มีขายตามร้านขายยาทั่ว ไป มีทั้งรูปแบบยาเดี่ยวและผสมร่วมกับยาตัวอื่น นอกจากมีฤทธิ์ระงับอาการไอแล้ว ยังมีฤทธิ์ลดความเจ็บปวด และออกฤทธิ์ทางระบบประสาทได้ด้วย และเป็นยาสามารถดูดซึมได้ดีในระ บบทางเดินอาหาร 
 ///// ยาเดกซ์โทรเมทอร์แฟนมีสรรพคุณ (คุณสมบัติ) อย่างไร? ///// 
ยาเดกซ์โทรเมทอร์แฟนใช้รักษาอาการไอโดยเฉพาะการไอแห้งๆ (ไอไม่มีเสมหะ) ยานี้ ไม่สามารถใช้รักษาอาการไอจากการสูบบุหรี่ ไอจากโรคหืด หรือไอจากถุงลมโป่งพอง 
 ///// ยาเดกซ์โทรเมทอร์แฟนมีกลไกการออกฤทธิ์อย่างไร? ///// 
ยาเดกซ์โทรเมทอร์แฟนออกฤทธิ์โดยกดศูนย์ควบคุมการไอในสมอง ซึ่งอยู่ในส่วนของก้านสมองที่เรียกว่า เมดัลลา ออปลองกาตา (Medulla oblongata) 
 ///// ยาเดกซ์โทรเมทอร์แฟนมีรูปแบบการจัดจำหน่ายอย่างไร? ///// 
ยาเดกซ์โทรเมทอร์แฟน มีรูปแบบจำหน่าย ดังนี้ 
- ยาเม็ด ขนาด 15 มิลลิกรัม และ 30 มิลลิกรัม 
- ยาน้ำเชื่อม ขนาด 15 มิลลิกรัม ต่อ 1 ช้อนชา 
 ///// ยาเดกซ์โทรเมทอร์แฟนมีขนาดรับประทานอย่างไร? ///// 
ยาเดกซ์โทรเมทอร์แฟนใช้รักษาอาการไอได้อย่างมีประสิทธิผล วิธีกินยาและขนาดยาที่ใช้กับเด็กและผู้ใหญ่ ย่อมมีความแตกต่างกันออกไป สามารถรับประทานยาก่อนหรือหลังอาหารก็ได้ ไม่แนะนำใช้ยานี้กับเด็กอายุต่ำกว่า 4 ปี (เพราะยาอาจก่อผลไม่พึงประสงค์ต่อเด็ก จนอาจเป็นสาเหตุให้เสียชีวิตได้) ขนาดรับประทานสูงสุดสำหรับผู้ใหญ่ไม่เกิน 120 มิลลิกรัม/วัน ส่วนในเด็ก การใช้ยาควรเป็นการแนะนำจากแพทย์ และที่สำคัญควรให้แพทย์เป็นผู้วินิจฉัยสั่งจ่ายยาที่เหมาะสม ไม่ควรซื้อยารับประทานเอง 
 ///// เมื่อมีการสั่งยาเดกซ์โทรเมทอร์แฟนควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาเดกซ์โทรเมทอร์แฟน ผู้ป่วยควรแจ้งแพทย์/พยาบาลและเภสัชกร ดังนี้ 
-  ประวัติแพ้ยาทุกชนิดและอาการของการแพ้ยา เช่น กินยาแล้ว คลื่นไส้มาก ขึ้นผื่น หรือ แน่น หายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาเดกซ์โทรเมทอร์แฟนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
-  หากเป็นสุภาพสตรี ควรแจ้งว่าอยู่ในภาวะตั้งครรภ์หรือไม่ หรือกำลังให้นมบุตรหรือไม่ เพราะยามักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาเดกซ์โทรเมทอร์แฟนควรทำอย่างไร? ///// 
หากลืมรับประทานยาเดกซ์โทรเมทอร์แฟน สามารถรับประทานยาเมื่อนึกขึ้นได้ หากลืมทานยาใกล้กับมื้อถัดไป ให้รับประทานขนาดปกติโดยไม่ต้องเพิ่มขนาดยาเป็น 2 เท่า 
 ///// ยาเดกซ์โทรเมทอร์แฟนมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ของยาเดกซ์โทรเมทอร์แฟน คือ 
-  อาจเกิดอาการหายใจลำบาก ใบหน้าบวม ลิ้น 
-  ริมฝีปากบวม ถ้าเกิดอาการข้างต้น ต้องหยุดใช้ยาทันทีและรีบพบแพทย์ โดยเฉพาะเมื่อมีอาการทางการหายใจ ควรพบแพทย์เป็นการฉุก เฉิน 
-  อาจมีอาการ กังวล หงุดหงิด สับสน ประสาทหลอน ซึ่งควรหยุดใช้ยา และรีบพบแพทย์เช่น กัน 
 ///// มีข้อควรระวังการใช้ยาเดกซ์โทรเมทอร์แฟนอย่างไร? ///// 
ข้อควรระวังในการใช้ยาเดกซ์โทรเมทอร์แฟน คือ 
-  ห้ามใช้ยาเดกซ์โทรเมทอร์แฟนในหญิงตั้งครรภ์ ด้วยตัวยาอาจผ่านรกและมีผลต่อทารกในครรภ์ได้ 
-  ระวังการใช้ยาเดกซ์โทรเมทอร์แฟนในหญิงที่ต้องให้นมบุตร ด้วยเด็กทารกอาจได้รับยาที่ผ่านมาทางน้ำนม 
- ไม่ควรใช้ยานี้ในเด็กอายุต่ำกว่า 4 ปีดังได้กล่าวแล้ว 
- ยาเดกซ์โทรเมทอร์แฟนถูกสลายในตับ และขับออกทางไต จึงควรระมัดระวังการใช้ยาในผู้ป่วยที่เป็น โรคตับ โรคไต เพราะจะเพิ่มโอกาสเกิดผลไม่พึงประสงค์ของยาสูงมากขึ้นจนเกิดอันตรายได้ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิดที่รวมยาเดกซ์โทรเมทอร์แฟน ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเดกซ์โทรเมทอร์แฟนมีปฏิกิริยาระหว่างยากับยาตัวอื่นอย่างไร? ///// 
ยาเดกซ์โทรเมทอร์แฟน มีปฏิกิริยาระหว่างยากับยาตัวอื่น คือ 
-  การใช้ยาเดกซ์โทรเมทอร์แฟน ร่วมกับยารักษาอาการทางจิตประสาทบางชนิด อาจทำให้ปริ มาณยาเดกซ์โทรเมทอร์แฟนในกระแสเลือดสูงขึ้น จึงก่อให้เกิดผลไม่พึงประสงค์จากยาเดกซ์โทรเมทอร์แฟนมากขึ้นเช่นเดียวกัน กลุ่มยารักษาอาการทางจิตประสาท เช่น ไทโอไรดาซีน (Thiori dazine) 
-  การใช้ยาเดกซ์โทรเมทอร์แฟน ร่วมกับยารักษาอาการซึมเศร้าบางชนิด อาจทำให้เกิดกลุ่มอา การที่เรียกว่า ซีโรโทนิน ซินโดรม (Serotonin Syndrome) โดยมีอาการหัวใจ เต้นเร็ว เหงื่อออกมาก ม่านตาขยาย อุณหภูมิร่างกายสูงผิดปกติอาจถึง 40 องศาเซลเซียส/Celsius (อุณหภูมิปกติของร่างกายคือ 37 องศาเซลเซียส) ความดันโลหิตสูง เป็นต้น กลุ่มยารักษาอาการซึมเศร้า เช่น ไอโซคาร์บอกซาซิด (Isocarboxazid) ฟีนีลซีน (Phenelzine) 
 ///// ควรเก็บรักษายาเดกซ์โทรเมทอร์แฟนอย่างไร? ///// 
ยาเดกซ์โทรเมทอร์แฟนควรเก็บโดยเลี่ยงการเก็บในที่ชื้น หรือในที่ที่มีอุณหภูมิสูงเกิน 30 องศาเซลเซียส และเก็บยาให้พ้นมือเด็ก 
 ///// ยาเดกซ์โทรเมทอร์แฟนมีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าและบริษัทผู้ผลิต ยาเดกซ์โทรเมทอร์แฟน เช่น 
 
 ///// บรรณานุกรม ///// 
Dextromethorphan. http://www.mims.com/Thailand/drug/search/ [2014,April10]
