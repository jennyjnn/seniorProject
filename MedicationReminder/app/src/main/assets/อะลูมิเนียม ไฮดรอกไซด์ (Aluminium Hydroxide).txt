อะลูมิเนียม ไฮดรอกไซด์ (Aluminium Hydroxide)
 ///// บทนำ ///// 
อะลูมิเนียม ไฮดรอกไซด์ (Aluminium hydroxide) ถูกนำมาใช้เป็นยาลดกรดในกระ เพาะอาหาร อีกทั้งยังใช้รักษาโรคกรดไหลย้อน รวมถึงภาวะอาหารไม่ย่อย โดยหากใช้เป็นยาเดี่ยว สามารถก่อให้เกิดอาการท้องผูก ในทางเภสัชกรรมจึงมักจะผสมยาลดกรดอีก 1 ตัวลงไป รวมกัน เช่น แมกนีเซียม ไฮดรอกไซด์ (Magnesium hydroxide) หรือ แมกนีเซียม คาร์บอเนต(Magnesium carbonate) ซึ่งแมกนีเซียม ไฮดรอกไซด์จะกระตุ้นให้รู้สึกอยากระบายและช่วยลดผลข้างเคียงเรื่องท้องผูกลงไป 
รูปแบบของการจัดจำหน่ายยาอะลูมิเนียม ไฮดรอกไซด์ ในท้องตลาดยาบ้านเรา สามารถพบได้ทั้งในลักษณะยาเม็ดและยาน้ำแขวนตะกอน 
ปกติยาอะลูมิเนียม ไฮดรอกไซด์ไม่ละลายน้ำ และไม่ถูกดูดซึมทางลำไส้ แต่เมื่อทำปฏิกิ ริยากับกรดไฮโดรคลอริก (Hydrochloric acid: HCl) ในกระเพาะอาหารจะได้สารประกอบ คือ อะลูมิเนียมคลอไรด์ (Aluminium chloride) ซึ่งสามารถละลายน้ำ และดูดซึมเข้าสู่ร่างกายได้ และจะถูกขับออกทางปัสสาวะ ขณะที่อะลูมิเนียม ไฮดรอกไซด์ที่มิได้ทำปฏิกิริยากับกรดในกระ เพาะอาหาร จะถูกขับออกทางลำไส้ผ่านมากับอุจจาระ อย่างไรก็ตาม ก่อนการใช้ยาควรต้องขอคำแนะนำจากแพทย์หรือเภสัชกรทุกครั้ง 
อนึ่ง ในบทความนี้จะขอกล่าวแต่เฉพาะยาอะลูมิเนียม ไฮดรอกไซด์ชนิดเม็ดเท่านั้น 
 ///// ยาอะลูมิเนียม ไฮดรอกไซด์มีสรรพคุณ (คุณสมบัติ) อย่างไร? ///// 
อะลูมิเนียม ไฮดรอกไซด์มีสรรพคุณ คือ 
- เป็นยาลดกรด ช่วยรักษาแผลในกระเพาะอาหาร 
- รักษาภาวะ/โรคกรดไหลย้อน 
 ///// ยาอะลูมิเนียม ไฮดรอกไซด์มีกลไกการออกฤทธิ์อย่างไร? ///// 
กลไกการออกฤทธิ์ของอะลูมิเนียม ไฮดรอกไซด์ คือยาจะเข้าไปทำปฏิกิริยากับกรดไฮ โดรคลอริกในกระเพาะอาหาร จนกระทั่งมีฤทธิ์เป็นกลาง ทำให้ลดอาการระคายเคืองของแผลในกระเพาะอาหารต่อกรดลงไปได้ 
 ///// ยาอะลูมิเนียม ไฮดรอกไซด์มีรูปแบบการจัดจำหน่ายอย่างไร? ///// 
สูตรตำรับส่วนมาก อะลูมิเนียม ไฮดรอกไซด์จะมีการผสมยาลดกรดตัวอื่นเข้าไปด้วย และจัดจำหน่ายทั้งในรูปแบบของยาเม็ดและยาน้ำแขวนตะกอน 
สำหรับยาเม็ด มีขนาดความแรง 120, 200, 230, 250, 300, 325, และ 400 มิลลิกรัม โดยขึ้นกับแต่ละสูตรตำรับของแต่ละบริษัทที่นำไปขึ้นทะเบียนกับคณะกรรมการอาหารและยา 
 ///// ยาอะลูมิเนียม ไฮดรอกไซด์มีขนาดรับประทานอย่างไร? ///// 
ขนาดรับประทานของยาอะลูมิเนียม ไฮดรอกไซด์ คือ 
ก. ผู้ใหญ่: 
- รักษาแผลในกระเพาะอาหารและลำไส้ และกรดไหลย้อน รับประทาน 500-1,500 มิลลิ กรัม วันละ 4 – 6 ครั้ง โดยขนาดสูงสุดของการรับประทานไม่เกิน 10 กรัมต่อวัน และระยะเวลาในการรับประทานโดยปกติไม่ควรเกิน 2 สัปดาห์ต่อเนื่อง หรือรับประทานตามคำสั่งแพทย์ 
ข. เด็ก: ขนาดรับประทานขึ้นกับคำแนะนำจากแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอะลูมิเนียม ไฮดรอกไซด์ ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
- 
	มีโรคประจำตัวต่างๆ รวมทั้งกำลังกินยาอะไรอยู่ เพราะยาอะลูมิเนียม ไฮดรอกไซด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
	หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอะลูมิเนียม ไฮดรอกไซด์ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาอะลูมิเนียม ไฮดรอกไซด์มีผลไม่พึงประสงค์อย่างไร? ///// 
ยาอะลูมิเนียม ไฮดรอกไซด์สามารถก่อผลไม่พึงประสงค์ (ผลข้างเคียง) ได้ ซึ่งที่พบ  บ่อย คือ ท้องผูก เบื่ออาหาร นอกจากนี้ อาจพบอาการรู้สึกสับสน เหนื่อย อ่อนเพลีย และ ลำ  ไส้อุดตันหากรับประทานเป็นปริมาณมาก 
ถ้าใช้ยาอะลูมิเนียม ไฮดรอกไซด์เป็นระยะเวลานานๆ ต้องระวังร่างการขาดฟอสเฟต (Hypophosphatemia: อ่อนเพลีย เหนื่อยง่าย ปวดกระดูก อาจชัก และกล้ามเนื้ออ่อนแรง)   หากพบอาการข้างเคียงดังกล่าว ควรไปพบแพทย์/ไปโรงพยาบาลเพื่อขอคำปรึกษาหรือขอเปลี่ยนยา 
 ///// มีข้อควรระวังการใช้ยาอะลูมิเนียม ไฮดรอกไซด์อย่างไร? ///// 
ข้อควรระวังในการใช้ยาอะลูมิเนียม ไฮดรอกไซด์ คือ 
- ห้ามใช้ยากับผู้ที่เคยแพ้ยาอะลูมิเนียม ไฮดรอกไซด์ 
- ระวังการใช้ยาอะลูมิเนียม ไฮดรอกไซด์กับผู้ป่วยด้วยโรคไตเรื้อรัง โรคหัวใจล้มเหลว ผู้ที่มีอาการบวมน้ำ ผู้ที่ต้องควบคุมอาหารรสเค็ม และผู้ที่มีภาวะเลือดออกในเดินอาหาร 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาอะลูมิเนียม ไฮดรอกไซด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้น ฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาอะลูมิเนียม ไฮดรอกไซด์มีปฏิกิริยาระหว่างยากับยาตัวอื่นอย่างไร? ///// 
ยาอะลูมิเนียม ไฮดรอกไซด์มีปฏิกิริยาระหว่างยากับยาตัวอื่นๆ ดังนี้ 
การใช้ยาอะลูมิเนียม ไฮดรอกไซด์ร่วมกับยาต่อไปนี้ สามารถส่งผลลดการดูดซึมของยานั้นๆ เช่น Allopurinol, Tetracyclines, Quinolones, Cephalosporin, Corticosteroids, Cyclo sporin, Isoniazid, Penicillamine, Phenytoin, Trientine, ยาต้านเชื้อรากลุ่ม Imidazole, เกลือ ของธาตุเหล็ก, อาหารเสริมที่มีเกลือแร่ฟอตเฟส (Phosphate) การลดการดูดซึมดังกล่าวสามารถลดประสิทธิภาพของการรักษาของยากลุ่มเหล่านี้ หากมีความจำเป็นต้องรับประทานยาเหล่านี้ร่วมกัน แพทย์/เภสัชกรควรต้องแนะนำให้ผู้ป่วยรับประทานยาต่างเวลากัน โดยรับประทานยาเหล่านี้ก่อนยาอะลูมิเนียม ไฮดรอกไซด์ประมาณ 1 ชั่วโมง หรือรับประทานหลังยาอะลูมิเนียม ไฮดรอกไซด์เป็นเวลาประมาณ 2 ชั่วโมง 
 ///// ควรเก็บรักษายาอะลูมิเนียม ไฮดรอกไซด์อย่างไร? ///// 
สามารถเก็บยาอะลูมิเนียม ไฮดรอกไซด์ที่อุณหภูมิห้อง บรรจุในภาชนะที่ปิดมิดชิด พ้นแสงแดดและความชื้น และเก็บยาให้พ้นมือเด็กและสัตว์เลี้ยง 
 ///// ยาอะลูมิเนียม ไฮดรอกไซด์มีชื่ออื่นอีกไหม? ผลิตจากบริษัทอะไร? ///// 
ยาอะลูมิเนียม ไฮดรอกไซด์ในประเทศไทยมีชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Aluminium_hydroxide#Production [2014] May15].
			2. http://www.mims.com/USA/drug/info/aluminium%20hydroxide/?type=full&amp;mtype=generic#Dosage [2014,May15].
			3. http://www.nlm.nih.gov/medlineplus/druginfo/meds/a699048.html#side-effects [2014,May15].
			4. https://www.mims.com/THAILAND/Home/GatewaySubscription/?generic=aluminium+hydroxide [2014,May15].
			5. http://www.patient.co.uk/doctor/Hypophosphataemia.htm [2014,May15].
