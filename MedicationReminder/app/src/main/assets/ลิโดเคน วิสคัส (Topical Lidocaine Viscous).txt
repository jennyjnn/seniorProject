ลิโดเคน วิสคัส (Topical Lidocaine Viscous)
 ///// บทนำ ///// 
ลิโดเคน (Lidocaine หรือ Lidocaine hydrochloride หรือ Lidocaine HCl  หรือ Lignocaine) จัดเป็นสารเคมีกลุ่มอะมิโน เอไมด์ (Amino amide: สารเคมีที่ทำให้      เกิดอาการชา) ถูกสังเคราะห์โดยนักเคมีชาวสวีเดน และวางจำหน่ายภายใต้ยาชื่อการค้าที่คนรู้จักกันดีว่า ไซโลเคน (Xylocaine) เมื่อปี ค.ศ. 1949 (พ.ศ. 2492) 
ลิโดเคน ถูกนำมาใช้เป็นยาชา ลดอาการเจ็บปวดในการทำหัตถการทางการแพทย์ได้มาก มายโดยไม่ต้องพึ่งยาสลบ อีกทั้งยังออกฤทธิ์เร็ว ตัวอย่างของการใช้เป็นยาชาเฉพาะที่ได้แก่ ลดอาการปวดตามปลายประสาทของผู้ป่วยด้วยโรคงูสวัด ลดอาการเจ็บแผลในปาก (เช่น แผลร้อนใน ) เจ็บคอจากทอลซิลอักเสบ เป็นต้น 
ยาลิโดเคนสามารถถูกดูดซึมเข้าสู่ร่างกายจากการรับประทานได้ประมาณ 35% และจากการทาสัมผัสผิวหนังได้ประมาณ 3% โดยยาเริ่มออกฤทธิ์ภายในเวลา 45 - 90 วินาทีนับจากได้รับยา และฤทธิ์ของยาชาจะคงอยู่ประมาณ 10 - 20 นาที อวัยวะตับจะเป็นตัวเปลี่ยนโครงสร้างของลิโดเคน ร่างกายต้องใช้เวลาประมาณ 1½ ชั่วโมง ถึง 2 ชั่วโมง เพื่อกำจัดยานี้ออกจากร่างกาย 50% (Half Life) โดยผ่านมากับปัสสาวะ 
ยาลิโดเคน วิสคัส (Lidocaine Viscous) คือ ยาลิโดเคนที่ใช้เป็นยาชาเฉพาะที่ ที่จัดจำ หน่ายในรูปแบบของยาน้ำซึ่งทำเป็นสารละลายข้น เพื่อใช้เป็นยาทาหรือยาอม 
นอกจากใช้เป็น ยากิน ยาอม และยาทาแล้ว ยาลิโดเคนยังมีการจัดจำหน่ายในรูปแบบของยาฉีดเข้าเส้นเลือด, ฉีดเข้าผิวหนัง, และชนิดสเปรย์พ่นอีกด้วย เราสามารถพบเห็นและซื้อยาลิโดเคนในรูปแบบของยาชาเฉพาะที่ได้ตามร้านขายยาใหญ่ๆ อีกทั้งมีใช้ในสถานพยาบาลทั่วไป 
 
 ///// ยาชาเฉพาะที่ลิโดเคน วิสคัสมีสรรพคุณ (คุณสมบัติ) อย่างไร? ///// 
สรรพคุณของยาลิโดเคน วิสคัส ได้แก่ 
- บรรเทาอาการเจ็บแผลในปากและลำคอ เช่น จากแผลร้อนใน, จากผลข้างเคียงของยาเคมีบำบัดบางชนิดที่ใช้รักษาโรคมะเร็ง, หรือผลข้างเคียงจากการฉายรังสีรักษาโรคมะเร็งในส่วนศีรษะ   และลำคอ 
- ใช้กับหัตถการทางทันตกรรม เช่น ทาเพื่อบรรเทาอาการปวดเหงือก 
 
 ///// ยาชาเฉพาะที่ลิโดเคน วิสคัสมีกลไกการออกฤทธิ์อย่างไร? ///// 
ยาลิโดเคน วิสคัส/ยาลิโดเคน มีกลไกการออกฤทธิ์ โดยจะปิดกั้นการส่งกระแสประสาทในบริเวณที่ได้รับยา ทำให้ความรู้สึกต่างๆถูกจำกัดและมีอาการชาเกิดขึ้น 
 
 ///// ยาชาเฉพาะที่ลิโดเคน วิสคัสมีรูปแบบการจัดจำหน่ายอย่างไร? ///// 
ยาลิโดเคนที่ใช้เป็นยาชาเฉพาะที่ มีรูปแบบการจัดจำหน่าย ดังนี้ 
- ยาน้ำที่เป็นสารละลายข้นที่เรียกว่า ยาลิโดเคน วิสคัส (Lidocine Viscouse) ขนาดความแรง 2% 
นอกจากนี้ยังมีรูปแบบอื่นของการใช้ยาลิโดเคน เป็นยาชาเฉพาะที่ (Topical Lidocaine) เช่น 
- ยาเจล (Lidocaine Jelly) ขนาดความแรง 2% 
- ยาพ่น (Lidocaine Spray) ขนาดความแรง 10% 
 
 ///// ยาชาเฉพาะที่ลิโดเคน วิสคัสมีวิธีการใช้อย่างไร? ///// 
วิธีการใช้ยาลิโดเคนวิสคัส ได้แก่ 
- วิธีการใช้ยาลิโดเคน วิสคัส เพื่อบรรเทาอาการเจ็บจากแผลในปาก ของผู้ใหญ่: 
เทยาใส่ช้อนตวงตามปริมาณที่แพทย์แนะนำ โดยที่ปริมาณสูงสุดในการใช้ต่อครั้งต้องไม่เกิน 15 มิลลิลิตร จากนั้นให้อมกลั้วยาภายในช่องปาก ทิ้งไว้สักพัก จนรู้สึกชาหรือหายปวด แล้วบ้วนทิ้ง ห้ามกลืน และไม่ต้องบ้วนน้ำตาม (หรือใช้ยาตามวิธีที่แพทย์แนะนำ) โดยใช้ยาลิโดเคน วิสคัสได้ทุก 3 ชั่วโมง หรือไม่ควรใช้เกิน 8 ครั้งต่อ 24 ชั่วโมง 
- ขนาดการใช้ ลิโดเคน วิสคัส สำหรับเด็ก: 
ให้คำนวณขนาดการใช้ยาจากน้ำหนักตัวของผู้ป่วยเด็ก โดยต้องใช้ยาตามคำแนะนำของ    แพทย์เท่านั้น และต้องทำตามคำแนะนำของแพทย์อย่างเคร่งครัด 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงลิโดเคน วิสคัส ผู้ป่วยควรแจ้งแพทย์/พยาบาลและเภสัชกร ดัง นี้ 
- ประวัติแพ้ยาทาเฉพาะที่ชนิดใดหรือไม่ 
- มีโรคประจำตัว เช่น โลหิตจาง หรือโรคจี-ซิก-พีดี (G-6-PD: ภาวะขาดเอนไซม์จีซิกพีดี) หรือไม่ 
 
 
 ///// ยาชาเฉพาะที่ลิโดเคน วิสคัสมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ที่อาจพบได้หลังการใช้ยาลิโดเคน วิสคัส เช่น คลื่นไส้ วิงเวียน ง่วงนอน 
สำหรับผลข้างเคียงที่มีความรุนแรงมากกว่านี้ เช่น หัวใจเต้นช้ากว่าปกติ ง่วงนอนมาก หงุด หงิด สับสน มีอาการชัก เป็นลม ตาพร่า เป็นต้น และ 
หากมีอาการเข้าขั้นแพ้ยา จะมีอาการผื่นคันขึ้นที่ผิวหนัง มีอาการบวมตามหน้า-ลิ้น-ลำคอ วิงเวียนศีรษะมาก หายใจไม่ออก/หายใจลำบาก 
ดังนั้น หากมีอาการข้างต้นให้รีบพบแพทย์/ไปโรงพยาบาลทันที 
 
 ///// มีข้อควรระวังการใช้ยาชาเฉพาะที่ลิโดเคน วิสคัสอย่างไร? ///// 
ข้อควรระวังในการใช้ยาลิโดเคน วิสคัส ได้แก่ 
 
- ห้ามใช้ยากับผู้ที่แพ้ยาลิโดเคน 
- ระวังการใช้ยานี้กับผู้ที่มีประวัติแพ้ยาชาตัวอื่นที่นอกเหนือจากยาลิโดเคน 
- หลังใช้ยานี้แล้ว มีอาการวิเวียนหรือง่วงนอน แนะนำว่าไม่ควรขับรถหรือไปทำงานที่เกี่ยว กับการควบคุมเครื่องจักร 
- ระวังการใช้ยากับหญิงมีครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมยาลิโดเคน วิสคัสด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 
 ///// ยาชาเฉพาะที่ลิโดเคน วิสคัสมีปฏิกิริยาระหว่างยากับยาตัวอื่นอย่างไร? ///// 
การใช้ยาลิโดเคน วิสคัส ร่วมกับยาบางกลุ่ม อาจทำให้เกิดภาวะที่เม็ดเลือดแดงของร่างกายลดความสามารถในการขนส่งออกซิเจนไปเลี้ยงอวัยวะต่างๆของร่างกายหรือที่เรียกว่า Methemo globinemia นอกจากนี้ยังอาจเกิดความเสี่ยงของการใช้ยานี้ร่วมกันกับผู้ป่วยด้วยโรคจี-ซิก-พีดี (G-6-PD) และโรคโลหิตจาง โดยจะพบอาการบ่งบอก เช่น ผิวหนังและปากซีด คลื่นไส้ ปวดศีรษะ วิง เวียน อ่อนเพลีย หายใจแผ่วและระรัว หัวใจเต้นเร็ว วิตกกังวล และสับสน ยากลุ่มดังกล่าวเช่น ยาชาเฉพาะที่ตัวอื่น (เช่น Prilocaine), ยารักษาพิษจากสารไซยาไนด์/Cyanide (เช่น Sodium Ni trate และ Sodium Thiosulfate) เป็นต้น 
 
 ///// ควรเก็บรักษายาชาเฉพาะที่ลิโดเคน วิสคัสอย่างไร? ///// 
ควรเก็บยาลิโดเคน วิสคัส ในอุณหภูมิที่ต่ำกว่า 25 องศาเซลเซียส บรรจุในภาชนะที่ปิดมิด ชิด เก็บให้พ้นแสงสว่างและแสงแดด ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 
 ///// ยาชาเฉพาะที่ลิโดเคน วิสคัสมีชื่ออื่นอีกไหม? ผลิตจากบริษัทอะไรบ้าง? ///// 
ยาลิโดเคน วิสคัสในประเทศไทย มียาชื่อการค้าอื่นและบริษัทผู้ผลิต เช่น 
 
 ///// บรรณานุกรม ///// 
http://en.wikipedia.org/wiki/Lidocaine#History[2017, July29] 
http://www.rxlist.com/xylocaine-viscous-drug/patient-images-side-effects.html[2017, July29] 
http://www.mims.com/thailand/drug/info/xylocaine%20topical[2017, July29] 
http://www.rxlist.com/xylocaine-viscous-drug.html[2017, July29] 
http://www.webmd.com/drugs/2/drug-7454/xylocaine-viscous-mucous-membrane/details[2017, July29] 
https://www.drugs.com/drug-interactions/lidocaine-topical.html[2017, July29]
