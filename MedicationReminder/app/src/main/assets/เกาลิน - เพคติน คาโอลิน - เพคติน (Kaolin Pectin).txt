เกาลิน - เพคติน คาโอลิน - เพคติน (Kaolin Pectin)
 ///// บทนำ ///// 
เกาลิน (Kaolin, บางคนออกเสียงว่า คาโอลิน หรือ เคโอลิน) เป็นดินชนิดหนึ่ง บางคนเรียกว่า ดินขาวหรือดินเหนียวจีน มีลักษณะสีขาว ถูกนำมาใช้ประโยชน์ได้หลายด้าน เช่น ผลิตเครื่องปั้นเซรามิค อุตสาหกรรมผลิตยาสีฟัน อุตสาหกรรมเครื่องสำอาง อุตสาหกรรมสบู่ อุตสาห กรรมสี ใช้ในขบวนการบำบัดน้ำเสีย ฯลฯ ในทางเวชกรรม นักวิทยาศาสตร์ได้นำมาผลิตเป็นยาแก้ท้องเสีย 
เพคติน (Pectin) เป็นสารโพลีแซคคาไรด์ (Polysaccharide: คาร์โบไฮเดรต ชนิดหนึ่ง) ชนิดหนึ่ง พบได้มากมายในพืช มีลักษณะเป็นผง สีขาวอมน้ำตาล ในเชิงพาณิชย์ เราสามารถสกัดเพคตินได้จากเปลือกส้ม และถูกนำมาใช้ในอุตสาหกรรมอาหาร ด้วยคุณสมบัติของเพคตินที่จะทำให้รูปร่างของอาหารมีลักษณะหนืดเหมือนเจล (Gel) จึงถูกนำมาเป็นส่วนผสมในแยมผล ไม้ (Jam) นอกจากนี้ยังเป็นสารอาหารที่ให้พลังงานต่ำ มนุษย์จึงนำมาใช้ในการผลิตอาหารเสริม ซึ่งในด้านยา เพคตินมีคุณสมบัติเพิ่มความหนืดและเพิ่มปริมาตรของอุจจาระ จึงใช้เป็นยารักษาอาการท้องเสียและท้องผูกในเวลาเดียวกัน 
เพื่อความปลอดภัยของผู้บริโภค การที่จะเลือกใช้ยาที่มีสูตรตำรับส่วนผสมของเกาลินและเพคติน ควรต้องปรึกษาแพทย์หรือเภสัชกรก่อนทุกครั้ง 
 ///// ยาเกาลิน - เพคตินมีสรรพคุณ (คุณสมบัติ) อย่างไร? ///// 
ยาเกาลิน - เพคติน มีสรรพคุณรักษาและบรรเทาอาการท้องเสียทั่วไป (โดยเฉพาะในเด็ก) ที่มิได้มีสาเหตุจาการติดเชื้อชนิดที่ก่อให้เกิดอาการอย่างรุนแรง 
 ///// ยาเกาลิน - เพคตินมีกลไกการออกฤทธิ์อย่างไร? ///// 
กลไกการออกฤทธิ์ของยาเกาลิน - เพคติน คือ ยาจะเป็นตัวดูดซับของเหลว, น้ำ, พิษจากเชื้อแบคทีเรียในลำไส้ มีผลทำให้ลำไส้ลดการเคลื่อนไหว จึงทำให้บรรเทาอาการท้องเสียลงได้ 
 ///// ยาเกาลิน - เพคตินมีรูปแบบการจัดจำหน่ายอย่างไร? ///// 
ยาเกาลิน - เพคติน มีรูปแบบการจัดจำหน่าย ดังนี้ คือ จัดจำหน่ายในรูปแบบยาน้ำแขวน       ตะกอน ขนาดบรรจุ 60 มิลลิลิตร, 4 ลิตร, 0.5 แกลลอน และ 1 แกลลอน 
 ///// ยาเกาลิน - เพคตินมีขนาดรับประทานอย่างไร? ///// 
ด้วยสูตรตำรับยามีความแตกต่างของสัดส่วนยาเกาลินและยาเพคตินที่แตกต่างกันไปขึ้น   กับบริษัทผู้ผลิต ขนาดรับประทานของยาเกาลิน - เพคติน จึงขึ้นกับคำแนะนำในเอกสารกำกับยาของแต่ละบริษัท และประกอบกับคำแนะนำจากแพทย์ผู้ทำการรักษา 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเกาลิน - เพคติน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาเกาลิน - เพค ตินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยาของยาเกาลิน - เพคตินกับยาอื่น และ/หรือกับอาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะ ยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเกาลิน - เพคติน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาเกาลิน - เพคตินมีผลไม่พึงประสงค์อย่างไร? ///// 
ยาเกาลิน - เพคติน มีผลไม่พึงประสงค์ (ผลข้างเคียง) เช่น อาจทำให้มีอาการท้องผูกตามมา และหากพบอาการข้างเคียงอื่นนอกจากนี้ เช่น ผื่นคัน หายใจลำบาก รู้สึกแน่นหน้าอก มีอาการหน้า - ปากบวม มีไข้สูง ปวดท้องอย่างมาก ต้องรีบพาผู้ป่วยไปพบแพทย์/ไปโรงพยา บาลทันที 
 ///// มีข้อควรระวังการใช้ยาเกาลิน - เพคตินอย่างไร? ///// 
ข้อควรระวังการใช้ยาเกาลิน - เพคติน ได้แก่ 
- ห้ามใช้ยานี้กับผู้ที่แพ้ยาเกาลิน - เพคติน 
- ระวังการใช้ยานี้กับเด็กที่มีอายุต่ำกว่า 3 ปี เพราะผลข้างเคียงจากยาอาจสูงขึ้น 
- ไม่ควรใช้ยานี้ในเด็กหรือวัยรุ่นที่มีไข้ที่สงสัยหรือที่ติดเชื้อไวรัส (เช่น ไข้หวัดใหญ่, อี สุกอีใส) เพราะอาจเกิดกลุ่มอาการราย (Reye’s syndrome) ตามมาได้ 
- หลังจากใช้ยานี้ไป 2 วัน แล้วอาการไม่ดีขึ้น ควรหยุดยา แล้วรีบไปพบแพทย์/ไปโรง พยาบาล 
- การใช้ยานี้ในหญิงตั้งครรภ์ ต้องเป็นคำสั่งใช้ยาจากแพทย์เท่านั้น 
- ห้ามใช้ยานี้ในหญิงให้นมบุตร เพราะยานี้ผ่านปนมาในน้ำนมได้ (ถ้าจะใช้ยานี้ต้องหยุดในนมบุตร) 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเกาลิน - เพคตินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเกาลิน - เพคตินมีปฏิกิริยาระหว่างยากับยาตัวอื่นอย่างไร? ///// 
ยาเกาลิน - เพคตินมีปฏิกิริยาระหว่างยากับยาตัวอื่น เช่น 
- การใช้ยาเกาลิน - เพคตินร่วมกับยาเสพติดที่มีฤทธิ์เป็นยาแก้ปวด อาจส่งผลให้ยาเสพติดดังกล่าวมีปริมาณในร่างกายสูงขึ้น และอาจก่อให้เกิดอาการข้างเคียงเหล่านี้ตามมาเช่น ง่วงนอน วิงเวียนศีรษะ หัวใจเต้นช้า เหงื่อออกมาก ปัสสาวะน้อยผิดปกติ ปวดท้อง คลื่นไส้ เป็นต้น ยาเสพติดดังกล่าว เช่น Codeine, Morphine 
- การใช้ยาเกาลิน - เพคตินร่วมกับยาปฏิชีวนะบางตัว สามารถทำให้ปริมาณยาปฏิชีวนะดัง กล่าวในกระแสเลือดลดต่ำลงกว่าปกติ ส่งผลถึงประสิทธิภาพของการรักษา หากมีความจำเป็น ต้องใช้ยาร่วมกัน ควรต้องปรับขนาดการรับประทาน และ/หรือ เว้นระยะเวลาการรับประทานให้ห่างกันประมาณ 2 - 3 ชั่วโมง ซึ่งยาปฏิชีวนะดังกล่าว เช่น Doxycycline, Tetracycline 
- การใช้ยาเกาลิน - เพคตินร่วมกับยาลดไขมันในเลือด อาจทำให้ระดับของไขมันในเลือด ชนิด LDL สูงขึ้น ยาลดไขมันในเลือดดังกล่าว ได้แก่ Lovastatin, Simvastatin 
 ///// ควรเก็บรักษายาเกาลิน - เพคตินอย่างไร? ///// 
สามารถเก็บยาเกาลิน - เพคตินภายใต้อุณหภูมิห้อง เก็บยาในภาชนะที่ปิดมิดชิด พ้นแสงสว่างและแสงแดด และเก็บยาให้พ้นมือเด็กและสัตว์เลี้ยง 
 ///// ยาเกาลิน - เพคตินมีชื่ออื่นอีกไหม? ผลิตจากบริษัทอะไรบ้าง? ///// 
ยาเกาลิน - เพคตินในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Kaolin [2014,July5]
	2. http://en.wikipedia.org/wiki/Pectin#Uses [2014,July5]
	3. http://www.drugs.com/cdi/kaolin-pectin.html [2014,July5]
	4. http://www.drugs.com/mmx/kaolin-pectin-and-paregoric.html [2014,July5]
	5. http://www.drugs.com/ppa/kaolin-pectin.html [2014,July5]
	6. http://www.drugs.com/drug-interactions/a-g-tussin-with-kaolin-pectin-624-8438-1410-0.html  [2014,July5]
