ออริสแตท (Oristat) หรือ เซนิคอล (Xenical)
 ///// ทั่วไป ///// 
ออริสแตท (Oristat) เป็นยาที่ถูกออกแบบมาเพื่อบำบัดรักษาผู้ที่มีน้ำหนักตัวมาก (โรคอ้วน และน้ำหนักตัวเกิน) ถูกผลิตโดยบริษัทโรช (Roche) ประเทศสหรัฐอเมริกา และใช้ชื่อการค้าว่า “เซนิคอล (Xenical)” โดยมีกลไกยับยั้งการดูดซึมไขมันเข้าสู่ร่างกายจากทางเดินอาหาร ซึ่งเป็นการลดแคลอรี (Calorie) หรือพลังงานเข้าสู่ร่างกายช่องทางหนึ่ง 
จากการศึกษาเภสัชจลนศาสตร์ (Pharmacokinetic, การศึกษาความเป็นไปของยาเมื่อยาเข้า  สู่ร่างกาย) ของยานี้พบว่า หลังรับประทาน ตัวยาจะถูกเปลี่ยนแปลงโครงสร้างทางเคมีในระบบทาง เดินอาหาร การกำจัดยาออกจากร่างกาย 50% หรือค่าครึ่งชีวิต (Half life) ของยาในร่างกายใช้เวลาเพียง 1 - 2 ชั่วโมง โดยมากตัวยาจะถูกขับผ่านมากับอุจจาระ 
ในประเทศไทยจะพบว่ามีบริษัทที่จัดจำหน่ายน้อยมาก ออริสแตทจัดอยู่ในหมวดยาอันตราย การจะใช้ยาได้ปลอดภัย ถูกต้อง ควรต้องขอคำแนะนำจากแพทย์เท่านั้น 
 ///// ยาออริสแตทมีสรรพคุณ (คุณสมบัติ) อย่างไร? ///// 
ยาออริสแตทมีสรรพคุณดังนี้ 
- บำบัดรักษาภาวะน้ำหนักตัวเกิน (โรคอ้วน) เนื่องจากมีการสะสมไขมันของร่างกายมาก 
- 
ช่วยลดอุบัติการณ์ความเสี่ยงของการเกิดโรคเบาหวานชนิดที่ 2 
- 
ช่วยเสริมในการลดความดันโลหิต 
 ///// ยาออริสแตทมีกลไกการออกฤทธิ์อย่างไร? ///// 
กลไกการออกฤทธิ์ของยาออริสแตทคือ ตัวยาจะออกฤทธิ์ที่ระบบทางเดินอาหารของผู้บริโภค โดยจะยับยั้งการทำงานของเอนไซม์หรือน้ำย่อยไขมันในกระเพาะอาหารและตับอ่อน (Inhibiting gastric and pancreatic lipase) ทำให้ไขมันไตรกลีเซอร์ไรด์ในอาหารไม่ถูกปลดปล่อยออกมา แต่จะถูกส่งผ่านไปตามกากอาหาร และขับออกมากับอุจจาระในที่สุด 
 ///// ยาออริสแตทมีรูปแบบการจัดจำหน่ายอย่างไร? ///// 
ยาออริสแตทมีรูปแบบการจัดจำหน่ายเป็นยาแคปซูลขนาด 120 มิลลิกรัม/แคปซูล 
 ///// ยาออริสแตทมีขนาดรับประทานอย่างไร? ///// 
ยาออริสแตทมีขนาดรับประทานดังนี้ 
- ผู้ใหญ่: รับประทาน 1 แคปซูลวันละ 3 ครั้งพร้อมอาหาร 
- เด็ก: อายุมากกว่า 12 ปี รับประทานขนาดเช่นเดียวกับในผู้ใหญ่ แต่ต้องอยู่ในการควบคุมของแพทย์อย่างเคร่งครัด 
- เด็กอายุต่ำกว่า 12 ปี ยังไม่มีข้อมูลการใช้ยาที่ชัดเจน ดังนั้นจึงต้องขึ้นกับดุลพินิจของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาออริสแตท ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 	
 มีโรคประจำตัวต่างๆรวมทั้งกำลังกินยาอะไรอยู่ เพราะยาออริสแตทอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
 หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาออริสแตทสามารถรับประทานยาเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาออริสแตทมีผลไม่พึงประสงค์อย่างไร? ///// 
ยาออริสแตทสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น อุจจาระเยิ้มจากมีน้ำมัน/ไขมันปน มีแก๊สในทางเดินอาหารมาก การกลั้นอุจจาระยากขึ้น ถ่ายบ่อย ถ่ายเหลว รู้สึกไม่สบายในช่องท้อง หรือปวดท้อง ท้องอืด ปวดช่องทวารหนัก 
 ///// มีข้อควรระวังการใช้ยาออริสแตทอย่างไร? ///// 
มีข้อควรระวังการใช้ยาออริสแตทดังนี้ 
- ห้ามใช้กับผู้ที่แพ้ยานี้ 
- 
ห้ามใช้ยานี้กับผู้ป่วยที่มีการดูดซึมสารอาหารได้ไม่ดี 
- 
ห้ามใช้ยานี้กับผู้ที่มีการอุดกั้นของทางเดินน้ำดีจากตับสู่ลำไส้เล็กอันเนื่องมาจากนิ่วในถุงน้ำดีหรือเนื้องอก 
- 
ห้ามใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
- 
ไม่ควรใช้ยากับเด็กที่อายุต่ำกว่า 12 ปี 
- 
การใช้ยานี้กับผู้ที่มีอายุตั้งแต่ 12 ปีขึ้นไปต้องเป็นไปตามคำสั่งแพทย์เท่านั้น 
- 
การควบคุมอาหาร การออกกำลังกาย จะเป็นปัจจัยที่ช่วยควบคุมน้ำหนักของร่างกายได้ดี    ระดับหนึ่ง ควรแนะนำวิธีดังกล่าวก่อนการใช้ยานี้เสมอ 
- 
ระวังการใช้ยานี้กับผู้ที่มีไทรอยด์ฮอร์โมนต่ำ (ภาวะขาดไทรอยด์ฮอร์โมน) ผู้ที่มีประวัติเป็นนิ่วถุงน้ำดี ผู้ที่มีประวัติตับอ่อนอักเสบ ผู้ป่วยโรคตับ 
- 
ระวังการใช้ยานี้กับผู้ป่วยที่อยู่ในภาวะขาดสารอาหาร 
- 
ห้ามแบ่งยาให้ผู้อื่นรับประทาน 
- 
ห้ามใช้ยาที่หมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาออริสแตทด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาออริสแตทมีปฏิกิริยาระหว่างยากับยาตัวอื่นอย่างไร? ///// 
ยาออริสแตทมีปฏิกิริยาระหว่างยากับยาตัวอื่นดังนี้ 
- การใช้ยาออริสแตทร่วมกับยากดภูมิคุ้มกันต้านทานโรคเช่น Cyclosporine อาจทำให้ฤทธิ์ของ Cyclosporine ด้อยประสิทธิภาพลง ก่อให้เกิดความเสี่ยงกับผู้ที่อยู่ระหว่างการปลูกถ่ายอวัยวะ อาจทำให้ร่างกายปฏิเสธอวัยวะใหม่นั้นๆ หากจำเป็นต้องใช้ร่วมกันแพทย์จะปรับขนาดรับประทานของ Cyclo sporine ให้เหมาะสมกับคนไข้เป็นกรณีๆไป 
- 
การใช้ยาออริสแตทร่วมกับยาต้านไวรัสเอชไอวี เช่น Adefovir, Abacavir จะเกิดการรบกวนการดูดซึมของยาต้านไวรัสเอชไอวี และส่งผลต่อประสิทธิภาพของการบำบัดโรคเอชไอวีในผู้ป่วย หากไม่มีความจำเป็นใดๆควรเลี่ยงการใช้ยาร่วมกัน 
- 
การใช้ยาออริสแตทร่วมกับยารักษาเบาหวานเช่น Glimepiride อาจก่อให้เกิดภาวะน้ำตาลในเลือดต่ำจนนำมาซึ่งอาการ อ่อนเพลีย ปวดศีรษะ วิงเวียน คลื่นไส้ หิวบ่อย เพื่อป้องกันเหตุการณ์ดัง กล่าวแพทย์จะปรับขนาดรับประทานในผู้ป่วยที่ได้รับยาทั้ง 2 ตัวร่วมกัน 
 ///// ควรเก็บรักษายาออริสแตทอย่างไร? ///// 
ควรเก็บยาออริสแตทที่อุณหภูมิไม่เกิน 25 องศาเซลเซียส (Celsius) ห้ามเก็บยาในช่องแช่ แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาออริสแตทมีชื่ออื่นอีกไหม? ผลิตจากบริษัทอะไรบ้าง? ///// 
ยาดีคอลเจนที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://en.wikipedia.org/wiki/Orlistat#Medical_uses[2014,Nov8]
	2 http://www.mims.com/THAILAND/Home/GatewaySubscription/?generic=orlistat [2014,Nov8]
	3 http://www.mims.com/Thailand/drug/info/Xenical/?type=brief [2014,Nov8]
	4 http://en.wikipedia.org/wiki/Cholestasis [2014,Nov8]
	5 http://www.drugs.com/orlistat.html [2014,Nov8] 
	6 http://www.healthcentral.com/obesity/r/medications/orlistat-oral-17220/dosage [2014,Nov8]
	7 http://www.drugs.com/drug-interactions/cyclosporine-with-orlistat-763-0-1756-0.html [2014,Nov8]
	8 http://www.drugs.com/drug-interactions/orlistat-index.html?filter=2&amp;generic_only= [2014,Nov8]
