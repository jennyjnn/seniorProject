ยาดอมเพอริโดน (Domperidone) หรือ โมทิเลียม (Motilium)
 ///// บทนำ ///// 
ดอมเพอริโดน (Domperidone) เป็นยาที่จัดอยู่ในกลุ่ม Dopamine antagonist วงการแพทย์นำมาใช้รักษาอาการคลื่นไส้ อาเจียน ด้วยกลไกการออกฤทธิ์ของดอมเพอริโดนจึงถูกนำ มาประยุกต์ใช้รักษาอาการโรคอื่นๆอีก อาทิเช่น กรดไหลย้อน ลดอาการแน่นท้องที่เกิดจากการรับประทานอาหารมากเกินไป (อาหารไม่ย่อย) เป็นต้น ซึ่งสำหรับประเทศไทยของเรามักจะรู้จักยาดอมเพอริโดนในยาชื่อการค้าว่า ‘ยาโมทิเลียม (Motilium)’ 
ในต่างประเทศมีการจำหน่ายยาดอมเพอริโดนในรูปแบบของ ยาเม็ด ยาน้ำ ยาเหน็บทวาร และยาฉีด 
หลังจากร่างกายได้รับดอมเพอริโดน ตัวยาจะถูกเปลี่ยนโครงสร้างที่ลำไส้เล็กกับที่อวัยวะตับ ระดับยาในกระแสเลือดจะลดลง 50% (Half Life) ภายในเวลา 7 ชั่วโมง และถูกขับออกจากร่างกายโดยผ่านทางปัสสาวะและทางน้ำนมของมารดา 
ดอมเพอริโดนจัดอยู่ในกลุ่มยาอันตราย มีผลข้างเคียง มีข้อห้ามใช้ และมีข้อควรระวังมาก มาย การใช้ยาจึงต้องควรอยู่ภายใต้คำสั่งแพทย์ผู้ทำการรักษา 
 ///// ยาดอมเพอริโดนมีสรรพคุณ (คุณสมบัติ) อย่างไร? ///// 
ยาดอมเพอริโดนมีสรรพคุณดังนี้ 
- รักษาอาการคลื่นไส้ อาเจียน 
- ปรับสภาพการทำงานของช่องทางเดินอาหารในผู้ป่วยด้วยโรคพาร์กินสัน (Parkinson’s disease) 
- รักษาภาวะอาการไม่สบายท้องหลังรับประทานอาหาร เช่น ท้องอืด ท้องเฟ้อ แน่นท้อง (อาหารไม่ย่อย) 
 ///// ยาดอมเพอริโดนมีกลไกการออกฤทธิ์อย่างไร? ///// 
ยาดอมเพอริโดนมีกลไกการออกฤทธิ์ โดยจะกระตุ้นให้หลอดอาหาร กระเพาะอาหาร และลำไส้เล็ก มีการบีบและเคลื่อนตัวได้มากขึ้น ทำให้มีการขับเคลื่อนของอาหารที่รับประทานเข้าไปผ่านกระเพาะอาหารและลำไส้เล็กได้อย่างปกติ ด้วยกลไกดังกล่าว จึงทำให้มีฤทธิ์ในการรักษาอาการโรคตามสรรพคุณ 
 ///// ยาดอมเพอริโดนมีรูปแบบการจัดจำหน่ายอย่างไร? ///// 
ประเทศไทยเราจะพบรูปแบบการจัดจำหน่ายยาดอมเพอริโดน ดังนี้ 
- ยาเม็ดขนาดความแรง 10 มิลลิกรัม 
- ยาน้ำแขวนตะกอนขนาดความแรง 1 มิลลิกรัมต่อ 1 มิลลิลิตร 
 ///// ยาดอมเพอริโดนมีขนาดรับประทานอย่างไร? ///// 
ขนาดรับประทานของยาดอมเพอริโดน คือ 
- ผู้ใหญ่: รับประทานครั้งละ 10 มิลลิกรัม วันละ 3 ครั้ง ซึ่งสำหรับผู้ใหญ่ขนาดรับประทานยาสูงสุดไม่เกิน 80 มิลลิกรัมต่อวัน 
- เด็ก: อายุมากกว่า 1 ขวบ รับประทานครั้งละ ¼ ช้อนชาต่อน้ำหนักตัว 5 กิโลกรัม อย่าง ไรก็ตาม ในเด็กทุกอายุ การใช้ยา ต้องเป็นคำแนะนำจากแพทย์เท่านั้น 
อนึ่ง ควรรับประทานยาดอมเพอริโดน ก่อนอาหารเป็นเวลา 15 - 30 นาที การรับประ ทานยาเกินขนาด อาจมีอาการ วิงเวียน สับสน หัวใจเต้นผิดปกติ ซึ่งเมื่อมีอาการดังกล่าวหลังบริโภคยา ควรรีบนำส่งโรงพยาบาลเพื่อทำการรักษา 
นอกจากนั้น การปรับเปลี่ยนขนาดและระยะเวลาในการรับประทานยานี้ ที่เหมาะสม ควรต้องเป็นไปตามคำสั่งแพทย์ 
 ///// เมื่อมีการสั่งยาควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาดอมเพอริโดน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก หรือขึ้นผื่น หรือแน่นหน้าอก หายใจติดขัด/หายใจลำบาก 
- 
        มีโรคประจำตัวต่างๆ รวมทั้งกำลังกินยาอะไรอยู่ เพราะยาดอมเพอริโดนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาดอมเพอริโดน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาดอมเพอริโดนมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ของยาดอมเพอริโดน คือสามารถก่อให้เกิดอาการผิด ปกติต่างๆ เช่น การเต้นของหัวใจผิดปกติ วิงเวียนศีรษะ หน้าและคอเกิดอาการบวม เป็นลม การหายใจติดขัด/หายใจลำบาก ปากแห้ง มีผื่นคันหรือลมพิษ เป็นตะคริวที่ท้องหรือที่ขา เจ็บหน้า อก มีน้ำนมไหล รู้สึกสับสน ประจำเดือนผิดปกติ ในผู้ชายอาจพบว่ามีหน้าอกโต (มีเต้านม) อาจ มีอาการชักซึ่งพบได้ในเด็ก ง่วงนอน ปวดศีรษะ ตับทำงานผิดปกติ (ตับอักเสบ) เป็นต้น 
 ///// มีข้อควรระวังการใช้ยาดอมเพอริโดนอย่างไร? ///// 
ข้อควรระวังในการใช้ยาดอมเพอริโดน คือ 
- ห้ามใช้กับผู้ที่แพ้ยาดอมเพอริโดน 
- ห้ามใช้ยานี้กับผู้ที่มีภาวะเลือดออกในทางเดินอาหาร หรือผู้ที่มีภาวะช่องทางเดินอา หารอุดตัน (ลำไส้อุดตัน) 
- ไม่ควรใช้ยานี้กับหญิงที่อยู่ในภาวะให้นมบุตร ด้วยยานี้สามารถขับออกโดยผ่านทางน้ำนมของมารดา 
- ระวังการใช้ยานี้กับหญิงตั้งครรภ์ 
- ระวังการใช้ยานี้กับผู้มีประวัติมะเร็งเต้านม เพราะอาจทำให้โรครุนแรงขึ้นได้ 
- ระวังมีการใช้ยานี้กับผู้ป่วยด้วย โรคตับ โรคไต เพราะอาจส่งผลต่อการกำจัดยาออกจากร่างกาย 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาดอมเพอริโดนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาดอมเพอริโดนมีปฏิกิริยาระหว่างยากับยาตัวอื่นอย่างไร? ///// 
ยาดอมเพอริโดนมีปฏิกิริยาระหว่างยากับยาตัวอื่น ดังนี้ 
- การใช้ยาดอมเพอริโดนร่วมกับยาต้านเชื้อราบางตัว สามารถทำให้ระดับยาดอมเพอริโดนในกระแสเลือดเพิ่มสูงขึ้น อาจส่งผลให้ผู้ป่วยได้รับผลข้างเคียงของยามากยิ่งขึ้น ยาต้านเชื้อราดังกล่าว เช่น Itraconazole และ Ketoconazole เป็นต้น 
- การใช้ยาดอมเพอริโดนร่วมกับยาต้านเชื้อแบคทีเรียบางกลุ่ม สามารถทำให้ระดับยาดอมเพอริโดนในกระแสเลือดเพิ่มสูงขึ้น อาจส่งผลให้ผู้ป่วยได้รับผลข้างเคียงของยามากยิ่งขึ้น ยาต้านเชื้อแบคทีเรียดังกล่าว เช่น Erythromycin หรือ ยาปฏิชีวนะในกลุ่ม Macrolide 
 ///// ควรเก็บรักษายาดอมเพอริโดนอย่างไร? ///// 
ควรเก็บยาดอมเพอริโดนในอุณหภูมิ 15 - 30 องศาเซลเซียส (Celsius) บางบริษัทกำ หนดให้เก็บภายใต้อุณหภูมิ 25 องศาเซลเซียส ควรบรรจุในภาชนะที่ปิดมิดชิด เก็บในที่ที่พ้น แสงและความชื้น และเก็บยาให้พ้นมือเด็กและสัตว์เลี้ยง 
 ///// ยาดอมเพอริโดนมีชื่ออื่นอีกไหม? ผลิตจากบริษัทอะไรบ้าง? ///// 
ในประเทศไทย ยาดอมเพอริโดน มีชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Domperidone [2014,May 16 ].
			2. http://www.drugs.com/uk/domperidone-1mg-ml-oral-suspension-1785.html [2014,May 16].
			3. http://www.drugs.com/uk/domperidone-10mg-film-coated-tablets-spc-7522.html [2014,May16 ].
			4. https://www.mims.com/THAILAND/Home/GatewaySubscription/?generic=senna+-+sennosides+a+and+b [2014,May16 ].
			5. http://www.medicinenet.com/domperidone-oral/page2.htm[2014,May16].
			6. http://chealth.canoe.ca/drug_info_details.asp?channel_id=0&amp;brand_name_id=4082&amp;page_no=2 [2014,May16 ].
			7. http://www.nhs.uk/medicine-guides/pages/MedicineSideEffects.aspx?condition=Indigestion%20and %20excess%20acid&amp;medicine=Domperidone%20maleate&amp;preparation= [2014,May16]
			8. MIMS Thailand TIMS 110th Edition 2008
			9. MIMS Pharmacy Thailand 9th Edition 2009
