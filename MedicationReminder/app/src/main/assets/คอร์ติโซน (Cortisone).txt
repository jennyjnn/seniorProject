คอร์ติโซน (Cortisone)
 ///// บทนำ ///// 
คอร์ติโซน (Cortisone) เป็นสารประเภทสเตียรอยด์ฮอร์โมนที่หลั่งมาจากต่อมอะดรีนัล(Adrenal gland, ต่อมหมวกไต) เพื่อร่างกายตอบสนองต่อภาวะเครียด การอักเสบ และลดอาการแพ้ของร่างกาย 
ยาคอร์ติโซนถูกนำมาผลิตเชิงพาณิชย์ครั้งแรกเมื่อปี ค.ศ. 1949 (พ.ศ. 2492) รูปแบบของผลิตภัณฑ์จะมีทั้งยาฉีดเข้ากล้ามเนื้อ ยาฉีดเข้าข้อกระดูก และยารับประทาน ประโยชน์ทางการ แพทย์ส่วนใหญ่จะใช้บำบัดอาการปวดในระยะสั้นๆเช่น ปวดข้อ ปวดเส้นเอ็น ปวดเข่า ปวดข้อศอกและไหล่ นอกจากนี้ยังใช้คอร์ติโซนเพื่อรักษาอาการของผู้ป่วยที่มีภาวะภูมิคุ้มกันต้านทานโรคของร่างกายทำลายอวัยวะของตนเอง (โรคออโตอิมูน) หรือป้องกันร่างกายไม่ให้ปฏิเสธอวัยวะที่ถูกปลูกถ่ายกับผู้ป่วย ส่วนสำหรับอาการทางผิวหนัง ยาคอร์ติโซนจะช่วยรักษาอาการของแผลเป็น ภาวะผิวหนังอักเสบ (Atopic dermatitis, อ่านเพิ่มเติมในเว็บ haamor.com บทความเรื่อง ผื่นภูมิ แพ้ผิวหนังในเด็ก) ได้อีกด้วย 
ยาในกลุ่มคอร์ติโซนมีข้อห้ามใช้สำคัญๆที่พอจะยกตัวอย่างได้เช่น ถ้าร่างกายได้รับยาประ เภทคอร์ติโซนไม่ควรไปฉีดวัคซีนชนิดที่มีชีวิต (Live vaccine) หรือแม้แต่การหยุดใช้คอร์ติโซน ยังคงต้องให้แพทย์ช่วยปรับขนาดและลดปริมาณการใช้ยานี้อย่างเป็นลำดับขั้น การหยุดยานี้ทันที จะส่งผลกระทบโดยตรงและอาจเป็นอันตรายต่อผู้ป่วยได้ 
เราสามารถพบเห็นการใช้ยาคอร์ติโซนได้ทั้งในสถานพยาบาลทั้งของรัฐและของเอกชนโดยทั่วไป 
 ///// คอร์ติโซนมีสรรพคุณ (คุณสมบัติ) อย่างไร? ///// 
ยาคอร์ติโซนมีสรรพคุณดังนี้ 
- บำบัดรักษาอาการข้ออักเสบและลดอาการปวดบวมของข้อ 
- รักษาอาการแพ้ต่างๆที่เกิดกับผิวหนังอย่างรุนแรง 
- รักษาอาการโรคหืด 
- ใช้เป็นยากดภูมิคุ้มกันต้านทานโรคของร่างกายเมื่อมีภาวการณ์ทำงานของระบบภูมิคุ้ม กันฯผิดปกติเช่น โรคออโตอิมมูน 
 ///// คอร์ติโซนมีกลไกการออกฤทธิ์อย่างไร? ///// 
กลไกการออกฤทธิ์ของยาคอร์ติโซนคือ ตัวยาจะออกฤทธิ์ต่อกระบวนการหลั่งสารเคมีที่กระตุ้นให้เกิดภาวะอักเสบเช่น Prostaglandins และ Leukotrienes อีกทั้งช่วยชะลอการชุมนุมของกลุ่มเม็ดเลือดขาวที่จะเข้ามาทำลายอวัยวะของร่างกายด้วยกันเอง จากกลไกที่กล่าวมาเพียงโดยย่อนี้ทำให้คอร์ติโซนมีฤทธิ์ของการรักษาตามสรรพคุณ 
 ///// คอร์ติโซนมีรูปแบบการจัดจำหน่ายอย่างไร? ///// 
ยาคอร์ติโซนมีรูปแบบการจัดจำหน่ายดังนี้เช่น 
- ยาเม็ด ขนาด 5, 10, 20 และ 25 มิลลิกรัม/เม็ด 
- ยาฉีด ขนาด 25 มิลลิกรัม/มิลลิลิตร 
 ///// คอร์ติโซนมีขนาดรับประทานอย่างไร? ///// 
ยาคอร์ติโซนมีขนาดรับประทานดังนี้เช่น 
- ผู้ใหญ่: รับประทาน 25 - 300 มิลลิกรัม/วันโดยแบ่งรับประทานเป็น 1 - 2 ครั้ง 
- เด็ก: รับประทาน 0.5 - 0.75 มิลลิกรัม/น้ำหนักตัว 1 กิโลกรัม/วันโดยแบ่งรับประทานทุกๆ 8 ชั่วโมง 
*อนึ่ง ควรรับประทานยานี้พร้อมอาหารหรือหลังอาหารทันที 
*****หมายเหตุ: 
•	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษา แพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาคอร์ติโซน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาคอร์ติโซนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ และ/หรือกับอาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาคอร์ติโซนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// คอร์ติโซนมีผลไม่พึงประสงค์อย่างไร? ///// 
ยาคอร์ติโซนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ได้ดังนี้ เช่น เกิดภาวะหัวใจล้มเหลว เกิดภาวะเกลือโพแทสเซียมต่ำ มีภาวะความดันโลหิตสูง เกิดแผลในกระเพาะอาหาร และอาจพบเลือดออกในกระเพาะ - ลำไส้ (เลือดออกในทางเดินอาหาร) ตับอ่อนอักเสบ กินจุ คลื่นไส้ มีภาวะกล้ามเนื้ออ่อนแรงและกล้ามเนื้อลีบ กระดูกพรุน มวลกระดูกน้อยลงและกระดูกหักง่าย เส้นเอ็นแตก/บาดเจ็บ นอนไม่หลับ อารมณ์แปรปรวน อาจเกิดภาวะซึมเศร้า อย่างรุนแรง บางคนอาจพบอาการชัก ความดันในกะโหลกศีรษะสูง วิงเวียน ปวดศีรษะ กดการเจริญเติบโตในเด็ก อาจพบภาวะต้อกระจก ต้อหิน ในผู้ชายอาจทำให้ตัวอสุจิเคลื่อนตัวน้อยลงหรือเร็วขึ้นก็ได้ สำหรับผู้หญิงอาจทำให้ภาวะการมีประจำเดือนผิดปกติ 
 ///// มีข้อควรระวังการใช้คอร์ติโซนอย่างไร? ///// 
มีข้อควรระวังการใช้ยาคอร์ติโซนดังนี้เช่น 
- ห้ามใช้กับผู้แพ้ยานี้ 
- ห้ามใช้ยานี้กับผู้ป่วยด้วยโรคซึมเศร้าอย่างรุนแรง ผู้ป่วยกล้ามเนื้ออ่อนแรง ผู้ที่อยู่ในภาวะติดเชื้อรา เชื้อแบคทีเรีย เชื้อไวรัส ผู้ป่วยความดันโลหิตสูง ผู้ป่วยโรคหัวใจล้มเหลวชนิดเรื้อรัง ผู้ป่วยด้วยแผลในกระเพาะอาหาร – ลำไส้ ผู้ป่วยภาวะเส้นเอ็นฉีกขาด ผู้ป่วยกระดูกพรุน ผู้ป่วยเบาหวาน ผู้ป่วยด้วยวัณโรค ผู้ป่วยด้วยไขมันคอเลสเตอรอลสูง 
- ห้ามใช้ยานี้พร้อมกับได้รับวัคซีนกระตุ้นภูมิคุ้มกันต้านทานโรคชนิดที่มีชีวิต 
- ห้ามปรับขนาดการรับประทานและหยุดการใช้ยานี้เอง 
- กรณียาฉีด ห้ามฉีดยานี้เข้าหลอดเลือดโดยตรง ให้ฉีดเข้ากล้ามเนื้อ 
- หลีกเลี่ยงการใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็กทารก การใช้ยานี้กับผู้ป่วยกลุ่มนี้แพทย์จะพิจารณาถึงผลดีผลเสียของผู้ป่วยเป็นสำคัญ การใช้ยานี้จึงต้องเป็นไปตามคำสั่งของแพทย์ผู้รักษาเท่านั้น 
- หากพบอาการผิดปกติของร่างกายหลังใช้ยานี้เช่น มีอาการตัวบวม แน่นหน้าอก/หายใจไม่ออก/หายใจลำบาก ความดันโลหิตสูงผิดปกติ ฯลฯ ต้องรีบนำผู้ป่วยส่งแพทย์/ส่งโรงพยาบาลทันที 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาคอร์ติโซนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// คอร์ติโซนมีปฏิกิริยาระหว่างยากับยาตัวอื่นอย่างไร? ///// 
ยาคอร์ติโซนมีปฏิกิริยาระหว่างยากับยาตัวอื่นดังนี้เช่น 
- การใช้ยาคอร์ติโซนร่วมกับยา Amiodarone สามารถทำให้ภาวะหัวใจเต้นผิดจังหวะ การใช้ยาร่วมกันแพทย์จะควบคุมระดับเกลือโพแทสเซียมและเกลือแมกนีเซียมให้อยู่ในระดับปกติอย่างสม่ำเสมอ 
- การใช้คอร์ติโซนร่วมกับยา Ciprofloxacin ในผู้ป่วยที่อายุมากกว่า 60 ปี หรือผู้ป่วยที่ได้ รับการเปลี่ยนถ่ายอวัยวะเช่น ไต หัวใจ ปอด อาจทำให้เกิดภาวะเส้นเอ็นอักเสบหรือเส้นเอ็นปริแตกได้จึงควรหลีกเลี่ยงการใช้ยาร่วมกัน 
- การรับประทานคอร์ติโซนร่วมกับยา Ibuprofen จะเพิ่มฤทธิ์ของผลข้างเคียงของยาทั้ง 2 ตัว และทำให้มีอาการเลือดออกในกระเพาะอาหาร (เลือดออกในทางเดินอาหาร) ตามมา เพื่อผลข้างเคียงดังกล่าวควรรับประทานยานี้พร้อมอาหาร 
 ///// ควรเก็บรักษาคอร์ติโซนอย่างไร ///// 
ควรเก็บยาคอร์ติโซนที่อุณหภูมิระหว่าง 15 - 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยา ให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// คอร์ติโซนมีชื่ออื่นอีกไหม? ผลิตจากบริษัทอะไรบ้าง? ///// 
ยาคอร์ติโซนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://www.mims.com/USA/Drug/info/Cortisone%20Tablet/?type=full[2015,April11]
	2. http://www.mims.com/USA/drug/info/Hydrocortisone%20Tablet/?type=full [2015,April11]
	3. http://en.wikipedia.org/wiki/Cortisone [2015,April11]
	4. http://www.drugs.com/mtm/cortisone.html [2015,April11] 
	5. http://www.drugs.com/dosage/cortisone.html [2014,Dec20]
	6. http://www.drugs.com/drug-interactions/cortisone-index.html?filter=3&amp;generic_only=  [2015,April11]
	7. http://www.drugbank.ca/drugs/db01380[2015,April11]
	8. http://www.drugs.com/cdi/cortisone.html [2015,April11]
	9. http://www.healthdigest.org/topics/category/2989-cortisone-drug-and-prescription-information-side-effects-use-and-dosage [2015,April11]
