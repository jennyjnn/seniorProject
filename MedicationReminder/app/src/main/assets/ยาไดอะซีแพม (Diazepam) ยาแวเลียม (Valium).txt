ยาไดอะซีแพม (Diazepam) ยาแวเลียม (Valium)
 ///// ทั่วไป ///// 
ยาไดอะซีแพม (Diazepam) หรือชื่อการค้าที่คนมักรู้จัก คือ แวเลียม (Valium) จัดอยู่ในกลุ่มวัตถุออกฤทธิ์ต่อจิตและประสาท ถูกนำมาใช้รักษาได้หลายอาการโรค อาทิเช่น ภาวะเครียด นอนไม่หลับ โรคลมชัก สงบประสาท โรคพิษสุราเรื้อรัง ผู้ที่ติดฝิ่น 
หลังจากที่ร่างกายได้รับยาไดอะซีแพม ยาจะเริ่มออกฤทธิ์ได้อย่างรวดเร็ว ด้วยเหตุผลดัง กล่าวยานี้จึงถูกนำไปใช้รักษาอาการชักชนิดเฉียบพลัน และผู้ป่วยที่มีภาวะเครียดคุกคาม เป็นต้น ยาไดอะซีแพมจะถูกเปลี่ยนโครงสร้างที่ตับ และอยู่ในร่างกายได้นานถึง 20 – 100 ชั่วโมง และถูกขับออกจากร่างกายทางปัสสาวะ 
การใช้ยาไดอะซีแพม ต้องอยู่ในความควบคุมดูแลของแพทย์เท่านั้น การหาซื้อตามร้านขายยา จำเป็นต้องมีใบสั่งจากแพทย์ ไม่สามารถหาซื้อได้ง่ายเหมือนยาอันตรายอื่นๆ และหากผู้ บริโภคนำยาไปใช้ผิดวัตถุประสงค์ ย่อมเกิดผลเสียต่อผู้ใช้มากกว่าประโยชน์ที่ควรจะได้รับ 
 ///// ยาไดอะซีแพมมีสรรพคุณ (คุณสมบัติ) อย่างไร? ///// 
ยาไดอะซีแพมมีสรรพคุณดังนี้ คือ 
-  ใช้รักษาภาวะเครียด หรืออาการวิตกกังวล 
-  ช่วยให้กล้ามเนื้อคลายตัว ลดอาการชักเกร็ง 
 ///// ยาไดอะซีแพมมีกลไกการออกฤทธิ์อย่างไร? ///// 
ยาไดอะซีแพมมีกลไกการออกฤทธิ์ โดยจะซึมผ่านเข้าไปในสมอง และออกฤทธิ์ขัดขวางการทำงานของสารเคมีที่เป็นสารสื่อประสาทที่เรียกว่า GABA (Gamma amino butyric acid) ด้วยกลไกดังกล่าว ส่งผลให้สมองตอบสนองต่ออาการโรคไปในทิศทางที่ดีขึ้น 
 ///// ยาไดอะซีแพมมีรูปแบบการจัดจำหน่ายอย่างไร? ///// 
ยาไดอะซีแพมมีรูปแบบการจัดจำหน่าย ดังนี้ 
- ยาแคปซูลขนาดความแรง 2 และ 5 มิลลิกรัม 
- ยาเม็ดขนาดความแรง 2, 5 และ 10 มิลลิกรัม 
- ยาฉีดขนาดความแรง 10 มิลลิกรัม ต่อ 2 มิลลิลิตร 
 ///// ยาไดอะซีแพมมีขนาดรับประทานอย่างไร? ///// 
ยาไดอะซีแพมมีขนาดรับประทาน ดังนี้ 
-  สามารถรับประทานยาก่อนหรือหลังอาหารก็ได้ 
-  ผู้ใหญ่รับประทาน 4 – 40 มิลลิกรัมต่อวัน โดยแบ่งรับประทาน 3 – 4 ครั้ง/วัน 
- เด็กรับประทาน 0.12 – 0.8 มิลลิกรัมต่อน้ำหนักตัว 1 กิโลกรัม โดยแบ่งรับประทาน 3 – 4 ครั้ง/วัน 
*****หมายเหตุ ขนาดรับประทานที่ปลอดภัยขึ้นอยู่กับดุลยพินิจของแพทย์ผู้ทำการรัก ษาเท่านั้น และควรต้องใช้ยานี้เฉพาะตามคำสั่งของแพทย์เท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาไดอะซีแพม ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่น หายใจติดขัด/หายใจลำ บาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาไดอะซีแพมอาจส่งผลให้อาการของโรคเหล่านั้นรุนแรงขึ้นหรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประ เภทสามารถผ่านทางน้ำนมหรือรก และเข้าสู่ทารก จนก่อให้เกิดผลข้างเคียงต่อทารกได้ เช่น ความพิการแต่กำเนิด 
 ///// หากลืมรับประทานยาควรทำอย่างไร? ///// 
หากลืมรับประทาน ยาไดอะซีแพม สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาไดอะซีแพมมีผลไม่พึงประสงค์อย่างไร? ///// 
การใช้ยาไดอะซีแพม อาจส่งผลไม่พึงประสงค์/ผลข้างเคียง ทำให้มีอาการง่วงนอน จิตใจไม่ปกติ ความจำเสื่อม การมองเห็นไม่ชัดเจน อาจพบอาการปัสสาวะติดขัด กดการหายใจ/การหายใจผิดปกติ และความดันโลหิตต่ำ 
 ///// มีข้อควรระวังการใช้ยาไดอะซีแพมอย่างไร? ///// 
ข้อควรระวังในการใช้ยาไดอะซีแพมได้แก่ 
-  ห้ามใช้ยากับหญิงมีครรภ์ (เพราะอาจทำให้ทารกพิการแต่กำเนิดได้) และหญิงที่อยู่ในภาวะให้นมบุตร (เพราะยาจะปนมาในน้ำนม ส่งผลให้เด็กนอนหลับ ง่วง ซึมตลอดเวลา ขาดอา หารได้) 
-  ห้ามใช้ยากับผู้ป่วยด้วยโรคต้อหิน เพราะอาการโรคต้อหินอาจรุนแรงขึ้นได้ 
-  ห้ามใช้ยากับผู้ป่วยด้วยโรคจิตที่อยู่ในระยะรุนแรง 
-  ระวังการใช้ยากับ ผู้สูงอายุ เด็กแรกคลอด ผู้ป่วยด้วยโรคกล้ามเนื้ออ่อนแรงเอมจี(Myasthenia Gravis) เพราะผลข้างเคียงจากยาอาจสูงขึ้น 
-  ระวังการใช้ยากับผู้ที่ป่วยด้วยโรคหัวใจ ผู้ที่มีภาวะบกพร่องในระบบทางเดินหายใจ เพราะอาจทำให้อาการของโรคเหล่านี้รุนแรงขึ้น 
-  หลีกเลี่ยงการใช้ยากับผู้ป่วยด้วยโรคตับและโรคไต เพราะผลข้างเคียงจากยาจะสูงขึ้น 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด ยาแผนโบราณทุกชนิด และสมุนไพรต่างๆเสมอ เพราะ ยามีทั้งให้คุณและให้โทษ ดังนั้นเมื่อมีการใช้ยาทุกชนิดรวมถึงยาไดอะซีแพม ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไดอะซีแพมมีปฏิกิริยาระหว่างยากับยาตัวอื่นอย่างไร? ///// 
ยาไดอะซีแพมมีปฏิกิริยาระหว่างยากับยาอื่นๆ เช่น 
-  การรับประทานไดอะซีแพมร่วมกับยาบรรเทาปวด ในกลุ่มโอปิออยด์ (ฝิ่น) สามารถก่อให้เกิดผลข้างเคียงตามมา เช่น ง่วงนอนและวิงเวียนศีรษะมากขึ้น ยาบรรเทาปวดดังกล่าว เช่น Codeine, Fentanyl, และ Tramadol เป็นต้น 
-  การใช้ยาไดอะซีแพมร่วมกับยาแก้แพ้หรือยาแก้หวัด สามารถก่อให้เกิดผลข้างเคียง เช่น ง่วงนอน วิงเวียนศีรษะ ยาแก้แพ้ดังกล่าว เช่น Brompheniramine, Chlorpheniramine, Cetirizine 
-  การใช้ยาไดอะซีแพมร่วมกับยาลดความดันโลหิต สามารถส่งผลให้ความดันโลหิตลดลงได้มากขึ้น มีอาการปวดศีรษะ วิงเวียน และเป็นลม ได้ ยาลดความดันโลหิตดังกล่าว เช่น Atenolol , Nadolol 
-  การใช้ยาไดอะซีแพมร่วมกับยาที่กระตุ้นให้อยากอาหาร สามารถก่อให้เกิด อาการง่วงนอน วิง เวียนศีรษะ ยาที่ใช้กระตุ้นให้อยากอาหาร ดังกล่าว เช่น Cyproheptadine 
 ///// ควรเก็บรักษายาไดอะซีแพมอย่างไร? ///// 
ควรเก็บยาไดอะซีแพมในอุณหภูมิที่ต่ำกว่า 30 องศาเซลเซียส เก็บยาให้พ้นแสงแดดและความชื้น และต้องเก็บยาให้พ้นมือเด็กเสมอ 
 ///// ยาไดอะซีแพมมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นของยาไดอะซีแพม และชื่อบริษัทผู้ผลิตในประเทศไทย เช่น 
 
 ///// บรรณานุกรม ///// 
http://en.wikipedia.org/wiki/Diazepam#Mechanism_of_action [2014,Feb6] 
http://www.mims.com/Thailand/drug/info/Diapine/?q=diazepam&amp;type=brief [2014,Feb6]. 
http://www.drugs.com/drug-interactions/diazepam-index.html?filter=3&amp;generic_only= [2014,Feb6]. 
http://www.sciencedirect.com/science/article/pii/S0735675799900797 [2014,Feb6].
