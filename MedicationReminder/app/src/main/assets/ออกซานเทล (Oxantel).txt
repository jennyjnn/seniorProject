ออกซานเทล (Oxantel)
 ///// บทนำ ///// 
ยาออกซานเทล(Oxantel หรือ Oxantel pamoate) เป็นยารักษาโรคพยาธิที่สามารถใช้ได้ทั้งในคนและในสัตว์ โดยตัวยาจะออกฤทธิ์ฆ่าพยาธิที่ลำไส้เล็ก  ยานี้มีการดูดซึมจากระบบทางเดินอาหารเข้าสู่กระแสเลือดต่ำ จึงเหมาะสมที่จะนำมาใช้รักษาการติดเชื้อพยาธิที่ลำไส้ เช่น พยาธิแส้ม้า(Trichuris trichiura)  พยาธิปากขอ(Hook worm) และพยาธิเข็มหมุด(Enterobiassis)  ขนาดการรับประทานของยานี้จะถูกคำนวณโดยมีความสัมพันธ์กับน้ำหนักตัวของผู้ป่วย 
ผลข้างเคียงของยาออกซานเทลมักจะเกิดกับระบบทางเดินอาหาร  เพื่อความปลอดภัยของผู้บริโภคก่อนการใช้ยาออกซานเทล ควรได้รับการตรวจร่างกายจากแพทย์ รวมถึงการตรวจอุจจาระเพื่อวิเคราะห์ว่ามีการติดโรคพยาธิจริง 
ยาออกซานเทลยังถูกนำมาใช้กับโรคปริทันต์หรือโรคเหงือกอักเสบซึ่งมีสาเหตุจากเชื้อแบคทีเรียที่สะสมบริเวณคราบหินปูนและคราบอาหารที่ผิวฟันอีกด้วย โดยยาออกซานเทลจะเข้าไปรบกวนการทำงานของเอนไซม์ในตัวแบคทีเรียที่มีชื่อว่า Fumarate reductase ทำให้แบคทีเรียหยุดการเจริญเติบโตและตายลงในที่สุด 
ทั้งนี้ในแถบเอเชีย จะพบเห็นการใช้ยาออกซานเทลเป็นยารักษาโรคพยาธิ โดยมีรูปแบบเภสัชภัณฑ์ที่เป็นยาผสมร่วมกับยา Pyrantel  ซึ่งผู้บริโภค/ผู้ป่วยสามารถพบเห็นการจำหน่ายยาออกซานเทลภายใต้ชื่อการค้าว่ายา “Quantrel” 
 
 ///// ออกซานเทลมีสรรพคุณ(คุณสมบัติ)อย่างไร ///// 
ยาออกซานเทลมีสรรพคุณ/ข้อบ่งใช้เพื่อ  รักษาอาการติดโรคพยาธิตัวกลม(Round worm) เช่น  พยาธิแส้ม้า  พยาธิปากขอ  พยาธิเข็มหมุด 
 
 ///// ออกซานเทลมีกลไกการออกฤทธิ์อย่างไร? ///// 
ยาออกซานเทลมีกลไกการออกฤทธิ์คือ ตัวยาจะออกฤทธิ์ต่อระบบประสาทของตัวพยาธิ โดยจะเข้ายับยั้งการทำงานของเอนไซม์ที่เกี่ยวข้องกับการเคลื่อนไหวของตัวพยาธิที่มีชื่อว่า Acetylcholinesterase ส่งผลให้ตัวพยาธิเกิดภาวะเป็นอัมพาต  ไม่สามารถหาอาหารได้เหมือนปกติ และตายลงในที่สุด 
 
 ///// ออกซานเทลมีรูปแบบการจัดจำหน่ายอย่างไร? ///// 
ออกซานเทลมีรูปแบบการจัดจำหน่าย เช่น 
- ยาน้ำแขวนตะกอนชนิดรับประทานที่ประกอบด้วยตัวยา Oxantel 20 มิลลิกรัม + Pyrantel embonate 20 มิลลิกรัม/มิลลิลิตร 
 
 ///// ออกซานเทลมีขนาดรับประทานอย่างไร? ///// 
ยาออกซานเทลมีขนาดรับประทาน เช่น 
- ผู้ใหญ่และเด็ก:	รับประทานขนาด 10–20 มิลลิกรัม/น้ำหนักตัว 1 กิโลกรัม ครั้งเดียว 	โดยสามารถรับประทานยาก่อนหรือหลังอาหารก็ได้ 
อนึ่ง:  ด้วยสูตรตำรับของยาออกซานเทลเป็นรูปแบบของยาผสม โดยผู้บริโภคจะได้รับยา Pyrantel ขนาด 10–20 มิลลิกรัม/น้ำหนักตัว 1 กิโลกรัมร่วมด้วย 
*****หมายเหตุ: ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยาออกซานเทล  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆเช่น โรคตับ  รวมทั้งกำลังกินยา/ใช้ยาอะไรอยู่ เพราะยาออกซานเทลอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
โดยทั่วไป การใช้ยาออกซานเทลเพียงครั้งเดียวก็สามารถเห็นผลการรักษาแล้ว ซึ่งหากไม่ได้รับประทานยาออกซานเทลตามเวลาที่กำหนดไว้ ก็สามารถรับประทานเมื่อนึกขึ้นได้ 
 
 
 ///// ออกซานเทลมีผลไม่พึงประสงค์อย่างไร? ///// 
ยาOxantel ในรูปแบบยาผสมกับยา Pyrantel สามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกาย ดังนี้ เช่น 
- ผลต่อระบบทางเดินอาหาร:  เช่น  เป็นตะคริวที่ท้อง  ทำให้เบื่ออาหาร  รู้สึกไม่สบายในช่องท้อง 
- ผลต่อระบบประสาท:  เช่น  ปวดศีรษะ  วิงเวียน  ง่วงนอน 
- ผลต่ออาการทางจิตใจ:  เช่น  นอนไม่หลับ 
- ผลต่อผิวหนัง:  เช่น  เกิดผื่นคัน 
 
 ///// มีข้อควรระวังการใช้ออกซานเทลอย่างไร? ///// 
มีข้อควรระวังการใช้ยาออกซานเทล เช่น 
- ห้ามใช้กับผู้ที่แพ้ยาในสูตรตำรับออกซานเทล 
- ห้ามใช้ยานี้หญิงมีครรภ์/ตั้งครรภ์  สตรีในภาวะให้นมบุตร และเด็กโดยไม่มีคำสั่งแพทย์ 
- ห้ามปรับขนาดรับประทานด้วยตนเอง 
- ห้ามใช้ยาที่มีสภาพเปลี่ยนไปจากเดิม เช่น สียาเปลี่ยน  ยามีเศษผงเจือปน 
- ห้ามรับประทานยานี้พร้อมกับเครื่องดื่มที่มีแอลกอฮอล์เป็นส่วนประกอบด้วยจะทำให้เกิดผลข้างเคียงที่รุนแรงจากยานี้ 
- ด้วยสูตรตำรับยาออกซานเทลจะประกอบด้วยตัวยาPyrantel ซึ่งถูกดูดซึม
เข้าสู่ร่างกายได้บ้างและจะมีผลต่อการทำงานของตับ จึงต้องระวังการใช้ยาสูตรผสมนี้
กับผู้ป่วยโรคตับ 
- ก่อนการใช้ยาออกซานเทล  ควรได้รับการตรวจร่างกายและการตรวจอุจจาระจากแพทย์เพื่อยืนยันว่า ผู้ป่วยติดเชื้อพยาธิชนิดใด เพื่อผู้ป่วยได้รับยาถ่ายพยาธิที่เหมาะสมกับชนิดของพยาธิ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมยาออกซานเทลด้วย)  ยาแผนโบราณทุกชนิด  อาหารเสริม  ผลิตภัณฑ์เสริมอาหาร  และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// ออกซานเทลมีปฏิกิริยาระหว่างยากับยาตัวอื่นอย่างไร? ///// 
ยาออกซานเทลมีปฏิกิริยาระหว่างยากับยาตัวอื่น เช่น 
- การใช้ยาออกซานเทลร่วมกับยาถ่ายพยาธิ  Albendazole  สามารถส่งผลสนับสนุน              การฆ่าเชื้อพยาธิแส้ม้าให้มีประสิทธิภาพมากยิ่งขึ้น  แต่การใช้ยาทั้ง 2 ตัวนี้ร่วมกัน ควร
ต้องเป็นคำสั่งของแพทย์เท่านั้น 
 ///// ควรเก็บรักษาออกซานเทลอย่างไร? ///// 
ควรเก็บยาออกซานเทลภายใต้เงื่อนไขที่ระบุในเอกสารกำกับยา  ห้ามเก็บยาในช่องแช่แข็งของตู้เย็น เก็บยาให้พ้นมือเด็กและสัตว์เลี้ยง  ไม่เก็บยาในห้องน้ำหรือในรถยนต์  และเก็บยาในภาชนะที่ปิดมิดชิด พ้นแสง/แสงแดด ความร้อนและความชื้น 
 ///// ออกซานเทลมีชื่ออื่นอีกไหม? ผลิตจากบริษัทอะไรบ้าง? ///// 
ยาออกซานเทลที่จำหน่ายในต่างประเทศ มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
http://www.mims.com/thailand/drug/info/oxantel/?type=brief&amp;mtype=generic [2017,Feb25] 
https://en.wikipedia.org/wiki/Oxantel [2017,Feb25] 
http://www.drugsupdate.com/news/view/2/1066/oxantel-could-prevent-periodontitis [2017,Feb25] 
https://drug.mynahcare.com/drugs/genericdetail/oxantel-MTYzNQ  [2017,Feb25] 
http://www.nejm.org/doi/full/10.1056/NEJMc1403068?af%3DR%26rss%3DcurrentIssue#t=article [2017,Feb25]
