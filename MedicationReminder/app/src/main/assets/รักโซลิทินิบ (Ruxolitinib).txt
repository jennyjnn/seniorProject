รักโซลิทินิบ (Ruxolitinib)
 ///// บทนำ ///// 
ยารักโซลิทินิบ(Ruxolitinib หรือ Ruxolitinib phosphate) เป็นยาในกลุ่มจานัสไคเนส อินฮิบิเตอร์ (Janus kinase inhibitor, ยาต้านการทำงานของเอนไซม์ที่เกี่ยวข้องกับการทำงานของตัวรับต่างๆ) ได้รับการขึ้นทะเบียนในสหรัฐอเมริกาเมื่อปี ค.ศ.2011 (พ.ศ.2554)  ทางคลินิกใช้ยานี้รักษาอาการโรคมัยอีโลไฟโบรซิส/โรคไขกระดูกเป็นพังผืด(Myelofibrosis)ซึ่งลักษณะอาการ
ของผู้ป่วยจะมีพังผืดเกิดขึ้นในไขกระดูก มีเกล็ดเลือดลดลง เกิดภาวะม้ามโต  ปวดกระดูก ตับโต   อ่อนเพลีย  กรดยูริคในเลือดสูง มีภาวะติดเชื้อง่ายเช่น ปอดบวม  มีภาวะหายใจ
ไม่ค่อยสะดวกด้วยเกิดโลหิตจาง  ผู้ป่วยบางรายจะมีปริมาตรของเม็ดเลือดแดงเพิ่มขึ้น
หรือเกิดอาการทางผิวหนังปูดเป็นปม/เป็นก้อนเนื้อขึ้นมา  นอกจากนี้ทางการแพทย์ยังใช้ยารักโซลิทินิบ รักษาอาการผู้ป่วยที่มีภาวะเม็ดเลือดแดงมากผิดปกติหรือที่เรียกว่า โรคเลือดหนืด(Polycythemia vera) 
ยารักโซลิทินิบที่จำหน่ายในประเทศไทย มีเภสัชภัณฑ์เป็นยารับประทาน  ตัวยาสามารถถูกดูดซึมจากระบบทางเดินอาหารเข้าสู่กระแสเลือดได้ 95% ตับจะเป็นอวัยวะที่คอยเปลี่ยนแปลงและทำลายโครงสร้างของยารักโซลิทินิบ  ตัวยาชนิดนี้ต้องใช้เวลา 2.8–3 ชั่วโมงในการสลายตัว ก่อนที่จะถูกกำจัดทิ้งไปกับปัสสาวะ(74%) และอุจจาระ(22%) 
ทั้งนี้ มีข้อพึงระวังหรือคำเตือนที่แพทย์จะแนะนำให้กับผู้ป่วยเพื่อสร้างความเข้าใจและให้ความร่วมมือสังเกตอาการผิดปกติที่อาจเกิดขึ้นขณะที่ใช้ยาชนิดนี้ เช่น 
- ยารักโซลิทินิบ สามารถทำให้เกิด  ภาวะโลหิตจาง  เกล็ดเลือดต่ำ  จนทำให้มีภาวะ	 เลือดออกง่ายตามมา  ดังนั้นก่อนสั่งจ่ายยาชนิดนี้ แพทย์จะทำการตรวจร่างกายของผู้ป่วยเพื่อประเมินความสมบูรณ์ของเลือด(การตรวจเลือดซีบีซี)ในเบื้องต้นและใช้เป็นข้อมูลสำหรับปรับขนาดรับประทาน 
- ยารักโซลิทินิบอาจทำให้มีภาวะเม็ดเลือดขาวนิวโทรฟิลต่ำ  ผู้ป่วยจะมีความเสี่ยง    	  ต่อการติดเชื้อโรคต่างๆได้ง่ายมากขึ้น ไม่ว่าจะเป็น แบคทีเรีย   เชื้อรา   เชื้อไวรัส  	  	  ดังนั้นหากพบอาการคล้ายกับมีการติดเชื้อในระหว่างที่ได้รับยาชนิดนี้ ผู้ป่วยจะต้องรีบเข้ามาพบแพทย์/มาโรงพยาบาลโดยเร็วเพื่อแพทย์ปรับแนวทางการรักษา 
- ยาชนิดนี้ มีการกำจัดทิ้งออกจากร่างกายโดยผ่านตับและไต เพื่อความมั่นใจว่ายา
รักโซลิทินิบปลอดภัยกับตัวผู้ป่วย แพทย์ต้องขอตรวจเลือดดูการทำงานของ ตับ ไต  	  	  กรณีพบว่าอวัยวะดังกล่าวมีความผิดปกติ แพทย์จะปรับขนาดการรับประทานยานี้ลดลงในสัดส่วนที่เหมาะสม 
คณะกรรมการอาหารและยาของไทยได้กำหนดให้ยารักโซลิทินิบเป็นยาควบคุมพิเศษ 
ต้องมีคำสั่งจ่ายยาจากแพทย์  มีการจำหน่ายภายใต้ชื่อการค้าว่า Jakavi และจะพบเห็น       การใช้ยาชนิดนี้แต่ในสถานพยาบาลเท่านั้น 
 
 ///// รักโซลิทินิบมีสรรพคุณ(คุณสมบัติ)อย่างไร? ///// 
ยารักโซลิทินิบมีสรรพคุณ/ข้อบ่งใช้ เช่น 
- ใช้บำบัดรักษาโรคพังผืดในไขกระดูก (Myelofibrosis) 
- บำบัดรักษาภาวะ/โรคเลือดหนืด หรือมีภาวะฮีมาโทคริตเพิ่มขึ้นผิดปกติ (Polycythemia vera) 
 
 ///// รักโซลิทินิบมีกลไกการออกฤทธิ์อย่างไร? ///// 
ยารักโซลิทินิบเป็นยาประเภท Janus kinase inhibitor สามารถออกฤทธิ์ยับยั้งการทำงานของสารโปรตีนประเภทเอนไซม์ที่มีชื่อว่า JAK1 และ JAK2  เอนไซม์ดังกล่าวเป็นตัวกลางการให้สัญญาณต่อสารสำคัญคือ Cytokine และ Growth factors(สารที่เป็นปัจจัยกระตุ้นให้เกิดการเจริญเติบโตของเซลล์) ซึ่งเป็นสารโปรตีนที่มีความสำคัญต่อการสร้างเม็ดเลือด และภูมิคุ้มกัน/ภูมิคุ้มกันต้านทานโรคของร่างกาย    การทำงานของเอนไซม์ JAK ยังส่งผลต่อกระบวนการถอดรหัสพันธุกรรมของยีน/จีน (Gene) ภายในเซลล์อีกด้วย  กรณีที่การให้สัญญาณของ JAK ผิดปกติจะมีความสัมพันธ์ต่อการแบ่งตัวของเซลล์ เช่น เกิดพังผืดในไขกระดูก  มีปริมาณเม็ดเลือดแดงมากเกินปกติจนทำให้เกิดเลือดหนืดและข้นเกินไป  
ยารักโซลิทินิบจะมีกลไกการออกฤทธิ์เข้ายับยั้งการให้สัญญาณของ JAK  ส่งผลให้สมดุลการแบ่งตัวของเซลล์และการสร้างเม็ดเลือดกลับมาเป็นปกติมากขึ้น  อาการป่วยจาก Myelofibrosis และ Polycythemia vera จึงดีขึ้นเป็นลำดับ 
 
 ///// รักโซลิทินิบมีรูปแบบการจัดจำหน่ายอย่างไร? ///// 
ยารักโซลิทินิบมีรูปแบบการจัดจำหน่าย เช่น 
- ยาเม็ดชนิดรับประทาน ที่ประกอบด้วย Ruxolitinib phosphate  ขนาด 5, 10, 15, 20 และ 25 มิลลิกรัม/เม็ด 
 
 ///// รักโซลิทินิบมีขนาดรับประทานอย่างไร? ///// 
ยารักโซลิทินิบ มีขนาดรับประทานสำหรับ 
ก. รักษา Myelofibrosis โดยขนาดยาจะอ้างอิงกับปริมาณเกล็ดเลือดของร่างกาย เช่น 
- กรณีเกล็ดเลือดมากกว่า 200,000 ต่อลูกบาศก์มิลลิเมตร: ผู้ใหญ่อายุตั้งแต่18ปีขึ้นไป: เริ่มต้นรับประทานยา 20 มิลลิกรัม วันละ 2 ครั้ง เช้า-เย็น 
- กรณีเกล็ดเลือดอยู่ระหว่าง 100,000–200,000 ต่อลูกบาศก์มิลลิเมตร: ผู้ใหญ่ผู้ใหญ่อายุตั้งแต่18ปีขึ้นไป รับประทานยา 15 มิลลิกรัม วันละ 2 ครั้ง เช้า-เย็น 
- กรณีเกล็ดเลือดอยู่ระหว่าง 50,000–100,000 ต่อลูกบาศก์มิลลิเมตร: ผู้ใหญ่ผู้ใหญ่อายุตั้งแต่18ปีขึ้นไป รับประทานยาไม่เกินครั้งละ 5 มิลลิกรัม วันละ 2 ครั้ง เช้า-เย็น 
ข. สำหรับรักษา Polycythemia vera: 
- ผู้ใหญ่ผู้ใหญ่อายุตั้งแต่18ปีขึ้นไป: เริ่มต้นรับประทานยาครั้งละ 10 มิลลิกรัม วันละ 2 ครั้ง เช้า-เย็น ขนาดรับประทานยาสูงสุดไม่เกิน 25 มิลลิกรัม เช้า-เย็น 
อนึ่ง: 
- กรณีผู้ป่วย Myelofibrosis ที่มีโรคไตระดับรุนแรง  แพทย์อาจลดขนาดรับประทานลง 50% ทั้งนี้ขึ้นกับดุลพินิจของแพทย์ 
- ห้ามใช้ยากับผู้ที่มีอายุต่ำกว่า 18 ปีลงมา 
- สามารถกินยานี้ก่อนหรือหลังอาหารก้ได้ 
*****หมายเหตุ:	ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยารักโซลิทินิบ  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ  เช่น โรคไต   โรคตับ  รวมทั้งกำลังกินยา/ใช้ยาอะไรอยู่  
เพราะยารักโซลิทินิบ อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
กรณีลืมรับประทานยารักโซลิทินิบ สามารถรับประทานยาทันทีที่นึกขึ้นได้ ถ้าเวลาใกล้เคียงกับการรับประทานยาในมื้อถัดไป ห้ามเพิ่มขนาดรับประทานเป็น 2 เท่า  ให้รับประทานยาที่ขนาดปกติในเวลาเดิม 
 
 ///// รักโซลิทินิบมีผลไม่พึงประสงค์อย่างไร? ///// 
ยารักโซลิทินิบ สามารถทำให้เกิดผลไม่พึงประสงค์จากยา (ผลข้างเคียง/อาการข้างเคียง)ต่างๆดังต่อไปนี้ เช่น 
- ผลต่อผิวหนัง: เช่น เกิดรอยห้อเลือด   และต้องระวังการติดเชื้องูสวัด 
- ผลต่อระบบทางเดินปัสสาวะ: เช่น โรคติดเชื้อระบบทางเดินปัสสาวะ 
- ผลต่อระบบเลือด: เช่น มีภาวะเกล็ดเลือดต่ำ  มีภาวะเลือดออกง่าย  เม็ดเลือดขาวนิวโทรฟิลต่ำ 
- ผลต่อระบบภูมิคุ้มกันของร่างกาย: เช่น อาจติดเชื้อวัณโรคได้ง่าย 
- ผลต่อระบบการเผาผลาญพลังงานของร่างกาย: เช่น อาจทำให้ระดับไขมันคอเลสเตอรอลในเลือดสูงขึ้น  น้ำหนักตัวเพิ่มขึ้น 
- ผลต่อระบบประสาท:  เช่น  วิงเวียน   ปวดศีรษะ  อาจพบภาวะเลือดออกในสมอง/เลือดออกในกะโหลกศีรษะ 
- ผลต่อตับ: เช่น ค่าเอนไซม์การทำงานของตับในเลือดสูงขึ้น 
 
 ///// มีข้อควรระวังการใช้รักโซลิทินิบอย่างไร? ///// 
มีข้อควรระวังการใช้ยารักโซลิทินิบ เช่น 
- ห้ามใช้กับผู้ที่แพ้ยารักโซลิทินิบ 
- ห้ามรับประทานร่วมกับน้ำผลไม้ประเภท Grapefruit juice 
- ห้ามปรับขนาดรับประทานยานี้โดยไม่ได้ขอคำปรึกษาจากแพทย์ 
- ห้ามหยุดรับประทานยานี้ด้วยตนเอง 
- รับประทานยานี้ตรงขนาดและเวลาตามคำสั่งแพทย์ 
- หลีกเลี่ยงการอยู่ในที่ผู้คนแออัดเพื่อลดความเสี่ยงต่อการติดเชื้อโรคต่างๆ 
- หากพบอาการข้างเคียงที่เป็นอุปสรรคต่อการดำเนินชีวิตประจำวัน ให้รีบนำ	  	  ผู้ป่วยมาพบแพทย์/มาโรงพยาบาลโดยเร็ว ไม่ต้องรอถึงวันนัด   อาการข้างเคียงดังกล่าว   เช่น  ปวดหรือแสบขณะปัสสาวะ  คลื่นไส้ อาเจียน  อ่อนเพลีย  มีแผลพุพองตามผิวหนัง  ตรวจพบว่าโลหิตจาง  เกล็ดเลือดต่ำ  หรือมีภาวะเลือดออกง่าย 
- มาพบแพทย์/มาโรงพยาบาลเพื่อแพทย์ตรวจร่างกายตามแพทย์นัดหมายทุกครั้ง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยารักโซลิทินิบด้วย) ยาแผนโบราณ   อาหารเสริม   ผลิตภัณฑ์เสริมอาหาร  ทุกชนิด  และสมุนไพรต่างๆเพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด(อ่านเพิ่มเติมได้ในเว็บhaamor.com บทความเรื่องข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// รักโซลิทินิบมีปฏิกิริยากับยาตัวอื่นอย่างไร? ///// 
ยารักโซลิทินิบมีปฏิกิริยาระหว่างยากับยาตัวอื่น เช่น 
- หลีกเลี่ยงการใช้ยารักโซลิทินิบร่วมกับยา Acalabrutinib และ Dasatinip  เพราะจะทำให้มีภาวะเลือดออกง่ายมากยิ่งขึ้น 
- ห้ามใช้ยารักโซลิทินิบกับที่ผู้ป่วยที่เพิ่งได้รับวัคซีนบีซีจี(BCG)  เพราะยารักโซลิทินิบอาจเป็นต้นเหตุทำให้ร่างกายผู้ป่วยติดเชื้อจากตัววัคซีน/เชื้อวัณโรคเสียเอง ควรเว้นระยะเวลาหลังการฉีดวัคซีนบีซีจีไปแล้ว 2–3 สัปดาห์ จึงสามารถใช้ยารักโซลิทินิบได้ 
- ห้ามใช้ยารักโซลิทินิบร่วมกับยา  Clarithromycin , Itraconazole  เพราะจะทำให้เกิดภาวะกดไขกระดูกและทำให้เม็ดเลือดชนิดต่างๆต่ำลง 
- ห้ามใช้ยารักโซลิทินิบร่วมกับ ยาButalbital  ด้วยจะทำให้ระดับยารักโซลิทินิบ
ในกระแสเลือดลดต่ำลงจนส่งผลลดประสิทธิภาพของการรักษา 
 
 ///// ควรเก็บรักษารักโซลิทินิบอย่างไร? ///// 
ควรเก็บยารักโซลิทินิบในช่วงอุณหภูมิ 15–30 องศาเซลเซียส(Celsius)  ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น
เก็บยาให้พ้นมือเด็กและสัตว์เลี้ยง ไม่เก็บยาในห้องน้ำหรือในรถยนต์ ไม่เก็บยาที่หมดอายุ 
 
 ///// รักโซลิทินิบมีชื่ออื่นอีกไหม? ผลิตจากบริษัทอะไรบ้าง? ///// 
ยารักโซลิทินิบมีชื่อการค้าและบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Ruxolitinib [2018,July7] 
https://www.accessdata.fda.gov/drugsatfda_docs/label/2011/202192lbl.pdf [2018,July7] 
https://en.wikipedia.org/wiki/Janus_kinase_inhibitor [2018,July7] 
http://www.mims.com/thailand/drug/info/jakavi [2018,July7] 
https://en.wikipedia.org/wiki/Myelofibrosis [2018,July7] 
http://www.si.mahidol.ac.th/sidoctor/e-pl/admin/article_files/862_1.pdf [2018,July7] 
https://www.drugs.com/sfx/ruxolitinib-side-effects.html [2018,July7] 
https://www.drugs.com/drug-interactions/ruxolitinib-index.html?filter=3&amp;generic_only=#A_generic [2018,July7] 
http://www.xvivo.net/animation/jak-pathway-signaling-2/ [2018,July7]
