ยาอัลโลพูรินอล (Allopurinol)
 ///// บทนำ ///// 
ยาอัลโลพูรินอล (Allopurinol) เป็นยากลุ่มแรกๆที่วงการแพทย์นำมาใช้รักษาโรคเก๊าท์ ในอดีตยังมีการนำยานี้มาใช้รักษาโรคไต โรคหัวใจล้มเหลว โรคเลือดไปเลี้ยงหัวใจไม่เพียงพอ โรคลมชัก โรคความดันโลหิตสูง ฯลฯ ยานี้ถูกสังเคราะห์ขึ้นในปี ค.ศ. 1956 (พ.ศ. 2499) หลังการรับประทานยานี้ พบว่าสามารถดูดซึมทางลำไส้เป็นปริมาณ 80–90 % ยานี้จะถูกเปลี่ยนโครง สร้างที่อวัยวะตับ ทุกๆ 2 ชั่วโมงความเข้มข้นของยาจะลดลงไปครึ่งหนึ่งจากระดับปริมาณยาเริ่ม ต้น และถูกขับออกโดยผ่านทางไตภายในเวลา 18–30 ชั่วโมงในรูปของสาร Oxypurinol 
ด้วยยาอัลโลพูรินอลเป็นยาอันตราย การใช้ยาต้องอยู่ในดุลยพินิจของแพทย์เท่านั้น ผู้ป่วยไม่สมควรซื้อยามารับประทานเอง 
 ///// ยาอัลโลพูรินอลมีสรรพคุณ (คุณสมบัติ) อย่างไร? ///// 
ยาอัลโลพูรินอลมีสรรพคุณดังนี้ 
-  ใช้รักษาโรคเก๊าท์ 
-  ใช้รักษาภาวะที่ร่างกายมีกรดยูริคสูง 
-  ใช้รักษาและป้องกันนิ่วในไตที่มีสาเหตุจากกรดยูริก 
 ///// ยาอัลโลพูรินอลมีกลไกการออกฤทธิ์อย่างไร? ///// 
ยาอัลโลพูรินอลรวมไปถึง Oxypurinol ซึ่งเป็นอัลโลพูรินอลที่ถูกเปลี่ยนโครงสร้าง จะไปยับยั้งเอนไซม์ที่ชื่อ Xanthine Oxidase ไม่ให้สามารถทำงานได้ ด้วยกลไกนี้ส่งผลให้สารเคมี 3 ตัวในร่างกายที่เกี่ยวข้องกับโปรตีน คือ Oxypurines, Hypoxanthine, และ Xanthine ไม่ถูกเปลี่ยนไปเป็นกรดยูริก ซึ่งเป็นสาเหตุของโรคเก๊าท์ 
 ///// ยาอัลโลพูรินอลมีรูปแบบการจัดจำหน่ายอย่างไร? ///// 
ยาอัลโลพูรินอล จัดจำหน่ายในรูปยาเม็ดขนาด 100 และ 300 มิลลิกรัม 
 ///// ยาอัลโลพูรินอลมีขนาดรับประทานอย่างไร? ///// 
ขนาดยาอัลโลพูรินอล คือ 
ผู้ใหญ่ รับประทาน 100–200 มิลลิกรัม วันละ 2–3 ครั้ง ยานี้ควรรับประทานพร้อมอาหารเพื่อลดอาการระคายเคืองในกระเพาะ-ลำไส้ 	ขนาดรับประทานรวมถึงระยะเวลาที่ต้องรับประ ทานยา ขึ้นอยู่กับดุลยพินิจของแพทย์ผู้ทำการรักษาเท่านั้น 
ในเด็ก ขนาดยานี้ ขึ้นกับดุลพินิจของแพทย์ผู้ให้การรักษาเด็ก 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอัลโลพูรินอล ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 	- มีโรคประจำตัวต่างๆ รวมทั้งกำลังกินยาอะไรอยู่ เพราะยาอัลโลพูรินอล อาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงจากยานั้นๆต่อทา รกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอัลโลพูรินอล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาอัลโลพูรินอลมีผลไม่พึงประสงค์อย่างไร? ///// 
ยาอัลโลพูรินอลนี้ สามารถก่อให้เกิดผลไม่พึงประสงค์ (ผลข้างเคียง) ได้โดยอาจก่อให้ เกิดอาการของ Steven Johnson Syndrome อาการผื่นคันทางผิวหนัง รวมไปถึงมีภาวะตับอัก เสบ ไตอักเสบ และรู้สึกระคายเคืองในระบบทางเดินอาหาร 
 ///// มีข้อควรระวังการใช้ยาอัลโลพูรินอลอย่างไร? ///// 
มีข้อควรระวังในการใช้ยาอัลโลพูรินอล ดังนี้ 
-  ห้ามใช้ยากับผู้ป่วยด้วยโรคเก๊าท์ชนิดเฉียบพลัน 
-  ห้ามใช้ยากับหญิงตั้งครรภ์และหญิงที่อยู่ในภาวะให้นมบุตร 
-  ระวังการใช้ยากับผู้ป่วยด้วยโรคตับ – ไต 
-  ระวังการใช้ยาในเด็กเล็ก 
***** อนึ่ง 
ทุกคนต้องตระหนักถึงความปลอดภัยจากการใช้ "ยา" ที่รวมถึง ยาแผนปัจจุบันทุกชนิด(รวมถึงยาอัลโลพูรินอล) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาอัลโลพูรินอลมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยา อัลโลพูรินอล กับยาอื่นๆ ได้แก่ 
การใช้ยาอัลโลพูรินอลร่วมกับยาต้านการจับตัวของเกล็ดเลือด สามารถส่งผลให้เกิดผลข้างเคียง เช่น มีภาวะตกเลือดหรือเลือดออกได้ง่าย ยาต้านการจับตัวของเกล็ดเลือด เช่น Acenocoumarol, Anisindione, Dicoumarol 
การใช้ยาอัลโลพูรินอลร่วมกับยาลดความดันโลหิตบางกลุ่ม อาจก่อให้เกิดอาการแพ้อย่างรุนแรงหรือเกิดภาวะ Steven Johnson Syndrome ยาลดความดันดังกล่าว เช่น Enalapril, Cap topril 
การใช้ยาอัลโลพูรินอลร่วมกับยาต้านมะเร็งบางตัว จะทำให้ระดับของยาต้านมะเร็งในกระ แสเลือดเพิ่มมากขึ้น ซึ่งจะส่งผลทางด้านอาการผลข้างเคียงจากยาเคมีบำบัดมากยิ่งขึ้น ยาต้านมะเร็งดังกล่าว เช่น Mercaptopurine 
 ///// ควรเก็บรักษายาอัลโลพูรินอลอย่างไร? ///// 
สามารถเก็บยาอัลโลพูรินอลในอุณหภูมิห้อง และต้องเก็บให้พ้นแสงแดดและความชื้น รวมถึงต้องเก็บยาให้พ้นมือเด็ก 
 ///// ยาอัลโลพูรินอลมีชื่ออื่นอีกไหม? ผลิตจากบริษัทอะไรบ้าง? ///// 
ยาอัลโลพูรินอล มีชื่ออื่นที่เป็นชื่อการค้า และชื่อบริษัทผู้ผลิตในประเทศไทย เช่น 
 ///// บรรณานุกรม ///// 
http://en.wikipedia.org/wiki/Allopurinol [2014,March17]. 
http://www.drugbank.ca/drugs/DB00437 [2014,March17]. 
https://www.mims.com/Thailand/drug/info/Allopurinol%20Community%20Pharm/?q=allopurinol&amp;type=brief [2014,March17]. 
http://reference.medscape.com/drug-interactionchecker [2014,March17]
