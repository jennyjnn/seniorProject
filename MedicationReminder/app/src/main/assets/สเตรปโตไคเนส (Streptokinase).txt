สเตรปโตไคเนส (Streptokinase)
 ///// บทนำ ///// 
ยาสเตรปโตไคเนส (Streptokinase) เป็นเอนไซม์ที่ถูกหลั่งออกมาจากแบคทีเรียประเภท Streptococci หลายชนิด เอนไซม์สเตรปโตไคเนสสามารถจับกับ Plasminogen ซึ่งเป็นเอนไซม์ของมนุษย์ที่พบในกระแสเลือด มีหน้าที่ลดปริมาณโปรตีนต่างๆของร่างกายรวมไปถึงลิ่มเลือดด้วย ทางคลินิกจึงนำเอาสเตรปโตไคเนสมาทำเป็นยาละลายลิ่มเลือดที่อุดตันบริเวณหลอดเลือดที่ไปเลี้ยงหัวใจและปอด 
องค์การอนามัยโลกได้จัดให้สเตรปโตไคเนสเป็นยาจำเป็นขั้นพื้นฐานสำหรับชุมชน คณะ กรรมการอาหารและยาของไทยได้บรรจุสเตรปโตไคเนสลงในบัญชียาหลักแห่งชาติเป็นที่เรียบร้อยแล้ว รูปแบบของยาแผนปัจจุบันจะเป็นยาฉีด สำหรับชื่อการค้าที่รู้จักกันทั้งในและต่างประเทศคือ Streptase และสามารถพบเห็นการใช้ยานี้ได้ทั้งในสถานพยาบาลของรัฐและเอกชน 
 ///// สเตรปโตไคเนสมีสรรพคุณ (คุณสมบัติ) อย่างไร? ///// 
ยาสเตรปโตไคเนสมีสรรพคุณ/ข้อบ่งใช้รักษาภาวะหลอดเลือดอุดตันจากลิ่มเลือดจนเป็นสาเหตุให้เกิด 
- โรคกล้ามเนื้อหัวใจตายเฉียบพลัน (Acute myocardial infarction) 
- โรคลิ่มเลือดในหลอดเลือดปอด (Pulmonary thromboembolism) 
 ///// สเตรปโตไคเนสมีกลไกการออกฤทธิ์อย่างไร? ///// 
ยาสเตรปโตไคเนสมีรูปแบบการจัดจำหน่ายเป็นยาฉีดขนาด 250,000 IU, 750,000 IU และ 1,500,000 IU/ยูนิตสากล/International unit 
 ///// สเตรปโตไคเนสมีขนาดการบริหารยาอย่างไร? ///// 
ยาสเตรปโตไคเนสมีขนาดการบริหารยา/การใช้ยาเช่น 
ก.สำหรับภาวะ/โรคกล้ามเนื้อหัวใจตายเฉียบพลัน (Acute myocardial infarction): 
- ผู้ใหญ่: เมื่อเริ่มมีอาการหัวใจล้มเหลว หยดยาเข้าหลอดเลือดดำขนาด 1.5 ล้านยูนิตสากลในเวลานาน 1 ชั่วโมงขึ้นไป 
- เด็ก: เนื่องจากโรคกล้ามเนื้อหัวใจตายเฉียบพลันเป็นโรคของผู้ใหญ่ ดังนั้นจึงยังไม่มีข้อ มูลการศึกษาถึงขนาดยานี้ที่จะใช้ในเด็ก การใช้ยานี้ในเด็กกรณีนี้จึงขึ้นกับดุลพินิจของแพทย์ผู้ รักษา 
ข.สำหรับภาวะ/โรคลิ่มเลือดในหลอดเลือดปอด (Pulmonary thromboembolism): 
- ผู้ใหญ่: หยดยาขนาด 250,000 ยูนิตสากลเข้าหลอดเลือดดำโดยใช้เวลานาน 30 นาทีขึ้นไป จากนั้นลดขนาดยาลงมาเป็น 100,000 ยูนิต/ชั่วโมงเป็นเวลา 24 - 72 ชั่วโมง ทั้งนี้ขึ้นกับอาการของผู้ป่วยและดุลพินิจของแพทย์ผู้รักษา 
- เด็ก:	หยดยาเข้าหลอดเลือดดำขนาด 2,500 - 4,000 ยูนิตสากล/น้ำหนักตัว 1 กิโลกรัมใน ช่วงเวลานาน 30 นาทีขึ้นไป จากนั้นปรับขนาดการให้ยาเป็น 500 - 1,000 ยูนิตสากล/น้ำหนักตัว 1 กิโลกรัม/ชั่วโมงเป็นเวลา 24 - 72 ชั่วโมง ทั้งนี้ขึ้นกับอาการผู้ป่วยและดุลพินิจของแพทย์ผู้รักษา 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาสเตรปโตไคเนส ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยาสเตรปโตไคเนสอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// สเตรปโตไคเนสมีผลไม่พึงประสงค์อย่างไร? ///// 
ยาสเตรปโตไคเนสสามารถก่อให้เกิดผลไม่พึงประสงค์ (ผลข้างเคียง) ต่างๆดังนี้เช่น มีไข้ หนาวสั่น ปวดหลัง ปวดท้อง คลื่นไส้ อาเจียน หัวใจเต้นผิดจังหวะ มีผื่นคันขึ้นตามผิวหนัง ไตวายเฉียบพลัน ความดันโลหิตต่ำ ตรวจเลือดพบระดับเอนไซม์การทำงานของตับผิดปกติ และอาจเกิดภาวะตกเลือด และมีอาการแพ้ยาเกิดขึ้นได้ 
 ///// มีข้อควรระวังการใช้สเตรปโตไคเนสอย่างไร? ///// 
มีข้อควรระวังการใช้ยาสเตรปโตไคเนสเช่น 
-  ห้ามใช้กับผู้แพ้ยานี้ 
-  ห้ามใช้ยานี้กับผู้ที่มีภาวะความดันโลหิตสูงอย่างรุนแรง ผู้ที่มีภาวะหลอดเลือดสมองแตก (โรคหลอดเลือดสมองชนิดเลือดออก) เนื้องอกสมอง เป็นแผลในกระเพาะอาหาร และ/หรือในลำไส้ มีการติดเชื้อที่เยื่อหุ้มหัวใจ มีภาวะเกิดลิ่มเลือดที่มีสาเหตุจากโรคไตหรือโรคตับ 
-  ห้ามใช้ยานี้กับผู้ที่เพิ่งได้รับการผ่าตัด สตรีที่เพิ่งคลอดบุตร และสตรีตั้งครรภ์ 
- ห้ามใช้ยานี้กับผู้ป่วยที่มีบาดแผลฉีกขาด 
- ห้ามใช้ยานี้กับผู้ป่วยด้วยโรคลิ้นหัวใจผิดปกติ ผู้ป่วยวัณโรคในระยะลุกลาม 
- ระวังการใช้ยานี้กับสตรีที่อยู่ในภาวะให้นมบุตร และในผู้สูงอายุ 
-  ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาสเตรปโตไคเนสด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// สเตรปโตไคเนสมีปฏิกิริยาระหว่างยากับยาตัวอื่นอย่างไร? ///// 
ยาสเตรปโตไคเนสมีปฏิกิริยาระหว่างยากับยาตัวอื่นเช่น 
- การใช้สเตรปโตไคเนสร่วมกับยา Warfarin หรือ Heparin อาจก่อให้เกิดภาวะตกเลือดโดยสังเกตจากการมีเลือดปนมากับปัสสาวะ (ปัสสาวะเป็นเลือด) อุจจาระ (อุจจาระเป็นเลือด) หากมีความจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นกรณีไป 
- การใช้สเตรปโตไคเนสร่วมกับยา Ibuprofen, Aspirin, Naproxen, Salsalate อาจเพิ่มความเสี่ยงของภาวะตกเลือด หากไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาสเตรปโตไคเนสอย่างไร? ///// 
ควรเก็บยาสเตรปโตไคเนสภายใต้อุณหภูมิ 25 องศาเซลเซียส (Celsius) ห้ามเก็บยาในช่องแช่แข็งตู้เย็น กรณีที่ยานี้ถูกเตรียมเป็นสารละลายแล้วให้เก็บในตู้เย็น (ห้ามเก็บยาในช่องแช่แข็งตู้เย็น) และต้องใช้ยาสารละลายนั้นภายใน 24 ชั่วโมง เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// สเตรปโตไคเนสมีชื่ออื่นอีกไหม? ผลิตจากบริษัทอะไรบ้าง? ///// 
ยาสเตรปโตไคเนสที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://www.rxlist.com/streptase-drug/indications-dosage.htm[2015,July4] 
http://www.mims.com/India/drug/info/streptokinase/?type=full&amp;mtype=generic#Dosage [2015,July4] 
http://www.drugs.com/ppa/streptokinase.html [2015,July4] 
http://dmsic.moph.go.th/dmsic/admin/files/userfiles/files/essential_book_56.pdf[2015,July4] 
http://www.mims.com/Thailand/drug/info/Thromboflux/?type=brief[2015,July4] 
http://www.drugs.com/drug-interactions/streptokinase-index.html?filter=3&amp;generic_only[2015,July4] 
http://www.cslbehring.ca/docs/831/938/Streptase_app%2029mar07.pdf [2015,July4]
