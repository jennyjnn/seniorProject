ไดไซโคลมีน (Dicyclomine)
 ///// บทนำ ///// 
ยาไดไซโคลมีน (Dicyclomine) หรือบางครั้งเราจะได้ยินชื่อ ยาไดไซโคลเวอรีน (Dicyclo verine) ซึ่งเป็นยาตัวเดียวกัน จัดเป็นยาที่อยู่ในกลุ่ม Anticholinergic หรือ Muscarinic blockers หรือ Antimuscarinic drugs ถูกสังเคราะห์ขึ้นในปี ค.ศ. 1947 (พ.ศ. 2490) ที่ประเทศสหรัฐอเมริกา นำมาใช้รักษาอาการลำไส้เคลื่อนตัว/บีบตัวมากเกินไป (Intestinal hypermotility) บางประเทศได้นำยานี้ไปผสมร่วมกับยาลดกรด ยาแก้ท้องอืด ยาลดไข้ ยาแก้ปวด ยาคลายกล้ามเนื้อ เป็นต้น 
มีการศึกษาเรื่องการกระจายตัวของไดไซโคลมีนเมื่อยาเข้าสู่ร่างกายพบว่า ยานี้ดูดซึมได้อย่างรวดเร็วจากระบบทางเดินอาหาร เมื่อยาผ่านเข้าสู่กระแสเลือดจะเข้าจับพลาสมาโปรตีนมากกว่า 99% ร่างกายต้องใช้เวลาถึงประมาณ 5 ชั่วโมงในการกำจัดยาออกจากกระแสเลือด 50% โดยผ่านไปกับปัสสาวะ และมีบางส่วนของยาขับออกทางอุจจาระ 
กระทรวงสาธารณสุขของไทยได้บรรจุยานี้ลงในบัญชียาหลักแห่งชาติและจัดอยู่ในหมวดยาลดอาการเกร็งตัวและลดการเคลื่อนตัวของลำไส้ สามารถพบเห็นการใช้ยากลุ่มนี้ตามสถานพยาบาลทั่ว ไป และมีจำหน่ายตามร้านขายยาแผนปัจจุบัน 
 ///// ไดไซโคลมีนมีสรรพคุณ (คุณสมบัติ) อย่างไร? ///// 
ยาไดไซโคลมีนมีสรรพคุณบรรเทาอาการปวดเกร็งของกระเพาะอาหารและลำไส้เช่น ในการรักษาโรคลำไส้แปรปรวน 
 ///// ไดไซโคลมีนมีกลไกการออกฤทธิ์อย่างไร? ///// 
กลไกการออกฤทธิ์ของยาไดไซโคลมีนคือ ตัวยาจะลดการเกร็งตัวของกล้ามเนื้อเรียบในบริเวณผนังช่องทางเดินอาหาร/ผนังลำไส้ ส่งผลให้บรรเทาอาการปวด/อาการบีบตัวของลำไส้ได้ตามสรรพคุณ 
 ///// ไดไซโคลมีนมีรูปแบบการจัดจำหน่ายอย่างไร? ///// 
ยาไดไซโคลมีนมีรูปแบบการจัดจำหน่าย ดังนี้ 
ก. ยาเม็ด ขนาด 10 มิลลิกรัม/เม็ด 
ข. ยาเม็ดที่ผสมยาแก้ปวด: เช่น 
- Mefenamic acid 250 มิลลิกรัม + Dicyclomine HCl 15 มิลลิกรัม/เม็ด 
- Dicyclomine HCl 10 มิลลิกรัม + Mefenamic acid 250 มิลลิกรัม/เม็ด 
ค.ยาเม็ดที่ผสมยาลดแก๊สในระบบทางเดินอาหาร: เช่น 
- Dicyclomine HCl 10 มิลลิกรัม + Simethicone 100 มิลลิกรัม/เม็ด 
ง. ยาเม็ดที่ผสมยาฆ่าเชื้อโรค+ ยาดูดซับพิษของเชื้อโรค: เช่น 
- Sulfaguanidine 250 มิลลิกรัม + Activated charcoal 130 มิลลิกรัม + Bismuth subcarbonate 40 มิลลิกรัม + Pectin 40 มิลลิกรัม+ dicyclomine HCl 2.5 มิลลิกรัม/เม็ด 
จ. ยาเม็ดที่ผสมยาลดกรด: เช่น 
- Aluminium hydroxide + Magnesium carbonate co-dried gel 325 มิลลิกรัม + Simethicone 10 มิลลิกรัม + Dicyclomine HCl 25 มิลลิกรัม/เม็ด 
- Aluminium hydroxide + Magnesium carbonate co-precipitate 325 มิลลิกรัม + Dimethylpolysiloxane 10 มิลลิกรัม + Dicyclomine HCl 2.5 มิลลิกรัม/เม็ด 
ฉ. ยาน้ำที่ผสมยาลดแก๊ส: เช่น 
- Dicyclomine HCl 5 มิลลิกรัม + Simethicone 50 มิลลิกรัม/5 มิลลิลิตร 
ช. สำหรับต่างประเทศ อาจพบเห็นยาไดไซโคลมีนในรูปแบบของยาฉีดได้ด้วย 
 ///// ไดไซโคลมีนมีขนาดรับประทานอย่างไร? ///// 
ยาไดไซโคลมีนมีขนาดรับประทานดังนี้ 
- ผู้ใหญ่: รับประทาน 10 - 20 มิลลิกรัมวันละ 3 ครั้ง 
- เด็กอายุ 2 - 12 ปี: รับประทาน 10 มิลลิกรัมวันละ 3 ครั้ง 
- เด็กอายุ 6 เดือน - 2 ปี: รับประทาน 5 - 10 มิลลิกรัมวันละ 3 - 4 ครั้ง 
- เด็กอายุต่ำกว่า 6 เดือน: ห้ามใช้ยากับเด็กที่อายุต่ำกว่า 6 เดือน 
*****หมายเหตุ: 
- สามารถรับประทานยาไดไซโคลมีนก่อนหรือพร้อมอาหารก็ได้ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไดไซโคลมีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาไดไซโคลมีนอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไดไซโคลมีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ไดไซโคลมีนมีผลไม่พึงประสงค์อย่างไร? ///// 
ยาไดไซโคลมีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น เป็นปัจจัยเร่งให้เกิดต้อหิน หัวใจเต้นเร็ว หัวใจเต้นผิดจังหวะ หยุดหายใจซึ่งมักเกิดกับเด็กที่มีอายุน้อยกว่า 10 สัปดาห์ 
ผู้ที่ได้รับยานี้เกินขนาดสามารถสังเกตุอาการได้ดังนี้ ปวดศีรษะ คลื่นไส้ วิงเวียน ปากแห้ง  กลืนลำบาก ม่านตาขยาย ผิวแห้ง หากมีอาการดังกล่าวควรรีบไปโรงพยาบาล ซึ่งการรักษาคือ การล้างท้อง (Gastric lavage) หรือทำให้อาเจียน เพื่อลดการดูดซึมตัวยาเข้าสู่ร่างกายเพื่อลดผลข้าง เคียงดังกล่าว 
 ///// มีข้อควรระวังการใช้ไดไซโคลมีนอย่างไร? ///// 
มีข้อควรระวังการใช้ยาไดไซโคลมีนดังนี้เช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับผู้ที่มีภาวะลำไส้อุดตัน ผู้ที่มีกล้ามเนื้ออ่อนแรง ผู้ที่ป่วยเป็นต้อหิน ผู้ป่วยที่มีภาวะกรดไหลย้อน 
- ห้ามใช้ยานี้กับเด็กที่อายุต่ำกว่า 6 เดือนและหญิงที่อยู่ในภาวะให้นมบุตร 
- ระวังการใช้ยานี้กับผู้ป่วยโรคตับ โรคไต ผู้ป่วยที่มีภาวะปัสสาวะขัด ผู้ป่วยโรคไทรอยด์ฮอร์ โมนสูง (ต่อมไทรอยด์เป็นพิษ) ผู้ป่วยโรคความดันโลหิตสูง ผู้ป่วยโรคหัวใจล้มเหลว 
- ระวังการใช้ยานี้กับผู้สูงอายุ เด็ก และสตรีตั้งครรภ์ การใช้ยากับผู้ป่วยกลุ่มนี้ต้องเป็นไปตามคำสั่งของแพทย์เท่านั้น 
- ห้ามแบ่งยานี้ให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไดไซโคลมีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไดไซโคลมีนมีปฏิกิริยาระหว่างยากับยาตัวอื่นอย่างไร? ///// 
ยาไดไซโคลมีนมีปฏิกิริยาระหว่างยากับยาตัวอื่นดังนี้เช่น 
- การรับประทานยาไดไซโคลมีนร่วมกับยาโพแทสเซียมคลอไรด์ (Potassiun chloride, ยารัก ษาภาวะร่างกายมีเกลือแร่โพแทสเซียมต่ำ) สามารถทำให้เกิดอาการระคายเคืองต่อกระเพาะอาหารและลำไส้ส่วนต้น จนทำให้เกิดแผลในกระเพาะอาหารและมีเลือดออกได้ (อ่านเพิ่มเติมในเว็บ haamor.com บทความเรื่อง ภาวะเลือดออกในทางเดินอาหาร) สังเกตได้จากอุจจาระจะมีสีคล้ำคล้ายมีเลือดปนหรือลักษณะเหมือนยางมะตอย รวมถึงมีอาการวิงเวียน คลื่นไส้ อาเจียน จึงควรหลีกเลี่ยงการใช้ยาร่วมกัน หรือแพทย์ปรับขนาดรับประทานให้เหมาะสมเป็นกรณีไป 
- การรับประทานยาไดไซโคลมีนร่วมกับเครื่องดื่มที่มีแอลกอฮอล์สามารถเพิ่มผลข้างเคียงจากยาไดไซโคลมีนให้กับผู้ป่วยเช่น วิงเวียนและง่วงนอนมากขึ้น เพื่อความปลอดภัยต่อสุขภาพจึงห้ามรับประทานยานี้ร่วมกับเครื่องดื่มที่มีแอลกอฮอล์เป็นส่วนผสม 
- การรับประทานยาไดไซโคลมีนร่วมกับยาแก้แพ้เช่น Brompheniramine สามารถเพิ่มผลข้าง เคียง (โดยเฉพาะในผู้สูงอายุ) ดังนี้เช่น ง่วงนอน ตาพร่า ปากแห้ง หน้าแดง ปัสสาวะขัด รู้สึกร้อนอึดอัด เหงื่อออกน้อย หากไม่มีความจำเป็นใดๆควรเลี่ยงการใช้ร่วมกัน 
 ///// ควรเก็บรักษาไดไซโคลมีนอย่างไร? ///// 
ควรเก็บยาไดไซโคลมีนภายใต้อุณหภูมิที่ต่ำกว่า 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อน และความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ไดไซโคลมีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไดไซโคลมีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Dicycloverine#Medical_uses [2014,Dec6]
2 http://drug.fda.moph.go.th:81/nlem.in.th/search?keyword=dicyclomine [2014,Dec6]
3 http://www.mims.com/USA/drug/info/Dicyclomine%20Hydrochloride/Dicyclomine%20Hydrochloride%20Capsule?type=full [2014,Dec6]
4 http://www.mims.com/Thailand/drug/search/?q=dicyclomine&amp;page=0 [2014,Dec6]
5 http://www.mims.com/USA/Drug/info/dicycloverine%20hydrochloride/?type=full&amp;mtype=generic#Dosage [2014,Dec6]
6 http://www.drugs.com/drug-interactions/dicyclomine.html [2014,Dec6]
