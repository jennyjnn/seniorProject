แอลฟาแคลซิดอล (Alfacalcidol)
 ///// บทนำ ///// 
แอลฟาแคลซิดอล (Alfacalcidol) เป็นรูปโครงสร้างหนึ่งของวิตามินดี ถูกนำมาใช้รักษาผู้ป่วยที่มีระดับแคลเซียมต่ำในเลือด โรคกระดูกอ่อน ภาวะฟอสเฟตในเลือดต่ำ ตลอดจนรักษาอาการพาราไทรอยด์ฮอร์โมนต่ำผิดปกติ 
แอลฟาแคลซิดอลถูกดูดซึมได้ดีจากระบบทางเดินอาหาร สามารถจับกับพลาสมาและถูกเปลี่ยนโครงสร้างโดยตับ และได้สารแคลซิไตรออล (Calcitriol) ซึ่งเป็นตัวยาที่มีประสิทธิภาพ(Active) ที่ออกฤทธ์รักษาโรค แอลฟาแคลซิดอลจะถูกขับออกมากับอุจจาระและส่วนน้อยจะผ่าน มากับปัสสาวะ ยานี้ถูกบรรจุในบัญชียาหลักแห่งชาติจัดอยู่ในหมวดยาอันตราย การใช้ยาจึงต้องอยู่ภายใต้การดูแลของแพทย์เท่านั้น 
 ///// แอลฟาแคลซิดอลมีสรรพคุณ (คุณสมบัติ) อย่างไร? ///// 
แอลฟาแคลซิดอลมีสรรพคุณ ดังนี้ 
- รักษาภาวะการขาดแคลเซียมของร่างกาย 
- รักษาโรคกระดูกอ่อน 
- รักษาภาวะพาราไทรอยด์ฮอร์โมนต่ำ 
- รักษาโรคกระดูกที่เกิดจากไตวายเรื้อรัง (Renal osteodystrophy) 
 ///// แอลฟาแคลซิดอลมีกลไกการออกฤทธิ์อย่างไร? ///// 
แอลฟาแคลซิดอลเป็นสารตั้งต้นของแคลซีไตรออล (Calcitriol) ซึ่งเป็นรูปหนึ่งของวิตามิน ดี3 และทำให้กระบวนการเผาผลาญของวิตามินดีในร่างกายเกิดขึ้นได้ตามปกติ อีกทั้งสนับ สนุนร่างกายให้ได้รับแคลเซียมได้อย่างเพียงพอ 
 ///// แอลฟาแคลซิดอลมีรูปแบบการจัดจำหน่ายอย่างไร? ///// 
แอลฟาแคลซิดอลมีรูปแบบการจัดจำหน่ายดังนี้ 
- รูปแบบยาแคปซูล ขนาดความแรง 0.25 และ 0.5 ไมโครกรัม/แคปซูล 
- รูปแบบยาแคปซูลนิ่ม (Soft gelatin capsule: แคปซูลที่ดูดซึมได้ดีกว่าแคปซูลทั่วไป) ขนาดความแรง 0.25 และ 1 ไมโครกรัม/แคปซูล 
- รูปแบบยาเม็ด ขนาดความแรง 0.25 และ 0.5 ไมโครกรัม/เม็ด 
 ///// แอลฟาแคลซิดอลมีขนาดรับประทานอย่างไร? ///// 
ยาแอลฟาแคลซิดอลมีขนาดรับประทาน สำหรับภาวะแคลเซียมในเลือดต่ำ โรคกระดูกอ่อน ภาวะฟอสเฟตในเลือดต่ำ ภาวะพาราไทรอยด์ต่ำ และโรคกระดูกที่เกิดจากไตวายเรื้อรัง ดังนี้ 
- ผู้ใหญ่: รับประทานเริ่มต้น 1 ไมโครกรัม/วัน โดยขนาดรับประทานต่อเนื่อง 0.25 - 1 ไมโครกรัม/วัน 
- เด็กทารกที่คลอดก่อนกำหนดหรือเด็กเกิดใหม่: รับประทาน 0.05 - 0.1 ไมโครกรัม/น้ำหนักตัว 1 กิโลกรัม/วัน 
- เด็กอายุอื่นๆที่น้ำหนักน้อยกว่า 20 กิโลกรัม รับประทาน 0.05 ไมโครกรัม/น้ำหนักตัว 1กิโลกรัม/วัน 
- เด็กอายุอื่นๆที่น้ำหนักมากกว่า 20 กิโลกรัม รับประทาน 1 ไมโครกรัม/วัน 
***** หมายเหตุ: 
- ควรรับประทานยานี้พร้อมอาหาร 
- เนื่องจากยานี้เป็นยาอันตราย ขนาดและระยะเวลาในการใช้ยาจึงต้องอยู่ในคำสั่งจากแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแอลฟาแคลซิดอล ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาแอลฟาแคลซิดอลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆและ/หรืออาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาแอลฟาแคลซิดอล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// แอลฟาแคลซิดอลมีผลไม่พึงประสงค์อย่างไร? ///// 
ยาแอลฟาแคลซิดอลสามารถก่อให้เกิดผลไม่พึงประสงค์ (ผลข้างเคียง) ดังนี้ เช่น 
เบื่ออาหาร คลื่นไส้ อาเจียน ท้องเสีย ปัสสาวะมาก เหงื่อออกมาก ปวดศีรษะ กระหายน้ำ เวียนศีรษะ ผื่นคัน ลมพิษ มีภาวะแคลเซียมในเลือดสูง (อาการ เช่น ซึม วิงเวียน คลื่นไส้), มีแคล เซียมออกมากับปัสสาวะมาก (อาการ เช่น ปัสสาวะขุ่น และเป็นปัจจัยเสี่ยงเกิดนิ่วในไต), ในผู้ ป่วยโรคไตสามารถเกิดภาวะฟอสเฟตในเลือดสูงขึ้น (อาการเช่น เป็นตะคริว) 
 ///// มีข้อควรระวังการใช้แอลฟาแคลซิดอลอย่างไร? ///// 
มีข้อควรระวังการใช้แอลฟาแคลซิดอลดังนี้ 
- ห้ามใช้ยานี้กับผู้ที่มีเกลือแร่ แคลเซียม ฟอสฟอรัส (Phosphorus) หรือ แมกนีเซียม(Magnesium), หรือมีฮอร์โมนพาราไทรอยด์ในเลือดสูง 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร 
- จำเป็นต้องควบคุมระดับแคลเซียมในกระแสเลือด เมื่อใช้ยานี้กับผู้ป่วยไตวาย 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแอลฟาแคลซิดอลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// แอลฟาแคลซิดอลมีปฏิกิริยาระหว่างยากับยาตัวอื่นอย่างไร? ///// 
ยาแอลฟาแคลซิดอลมีปฏิกิริยาระหว่างยากับยาตัวอื่น ดังนี้ 
- การใช้แอลฟาแคลซิดอลร่วมกับยาแก้โรคความดันโลหิตสูง เช่น Thiazide สามารถเพิ่มความเสี่ยงของการมีแคลเซียมในเลือดสูง 
- การใช้แอลฟาแคลซิดอลร่วมกับยาแก้โรคลมชัก เช่น Carbamazepine, Phenobarbi tal, Phenytoin อาจทำให้ร่างกายต้องการวิตามินดีเพิ่มมากขึ้น 
- การใช้แอลฟาแคลซิดอลร่วมกับยาต้านวัณโรค เช่น Rifampicin, Isoniazid อาจลดประ สิทธิภาพของวิตามินดีลงได้ 
 ///// ควรเก็บรักษาแอลฟาแคลซิดอลอย่างไร? ///// 
ควรเก็บยาแอลฟาแคลซิดอลที่อุณหภูมิไม่เกิน 25 องศาเซลเซียส (Celsius) เก็บยาให้ พ้นแสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// แอลฟาแคลซิดอลมีชื่ออื่นอีกไหม? ผลิตจากบริษัทอะไรบ้าง? ///// 
ยาแอลฟาแคลซิดอลที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://www.mims.com/Thailand/drug/search/?q=alfacalcidol [2014,Sept13]
	2 http://www.mims.com/USA/Drug/info/alfacalcidol/?type=brief&amp;mtype=generic [2014,Sept13] 
	3 http://en.wikipedia.org/wiki/Alfacalcidol [2014,Sept13]
	4 http://www.medicines.org.uk/emc/medicine/26565/SPC/Alfacalcidol+0.25microgram+Capsules/ [2014,Sept13]
