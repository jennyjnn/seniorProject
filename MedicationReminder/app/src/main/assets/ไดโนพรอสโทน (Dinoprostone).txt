ไดโนพรอสโทน (Dinoprostone)
 ///// บทนำ ///// 
ยาไดโนพรอสโทน(Dinoprostone) หรืออีกชื่อหนึ่งคือ โพรสตาแกลนดิน อีทู (Protaglandin E2 ย่อว่า PGE2) ถูกนำมาใช้เป็นยากระตุ้นการคลอด/เร่งคลอด  นักวิทยาศาสตร์ได้นำยานี้มาใช้ทางคลินิกครั้งแรกเมื่อปี ค.ศ.1977(พ.ศ.2520) ยาไดโนพรอสโทนมีรูปแบบเภสัชภัณฑ์ที่หลากหลาย เช่น ยาเหน็บช่องคลอด/สอดช่องคลอด  ยาเจลสำหรับใส่ช่องคลอด  ยาเม็ดรับประทาน และยาฉีด 
ข้อมูลสำคัญที่ผู้บริโภค/ผู้ป่วยควรทราบเกี่ยวกับยาไดโนพรอสโทน มีดังนี้ เช่น 
- ห้ามใช้ยาไดโนพรอสโทน เมื่อทราบว่ามีประวัติหรือเคยมีอาการแพ้ยาชนิดนี้/ยานี้ 
- ห้ามใช้ขณะที่มีรอยโรคของโรคเริมบริเวณช่องคลอด 
- ห้ามใช้เมื่อพบว่าถุงน้ำคร่ำแตก/น้ำเดิน(Water has broken) 
- ห้ามใช้เมื่อตรวจพบว่ามารดามีภาวะรกเกาะต่ำ(Placanta previa) 
- ห้ามใช้เมื่อเด็กในครรภ์ไม่ได้อยู่ในท่ากลับหัวมาทางปากมดลูก 
- ห้ามใช้กับสตรีที่เคยผ่านการผ่าท้องคลอดบุตร 
- ห้ามใช้กับสตรีที่มีภาวะคลอดบุตรยาก 
- หลีกเลี่ยงการใช้ยานี้กับผู้ที่มี  โรคตับ   โรคไต  โรคต้อหิน   โรคหืด 
- ระหว่างที่มารดาได้รับยานี้จะมีอาการปวดมดลูก เพราะเกิดการบีบตัวของมดลูกและมีเลือดหลั่งออกมาทางช่องคลอด  อาจพบอาการ ปวดท้อง  เจ็บหน้าอก  กรณีนี้สูตินารีแพทย์จะเป็นผู้ดูแลอาการได้อย่างเหมาะสมและเฝ้าระวังความปลอดภัยให้กับผู้ป่วย 
- ห้ามใช้ร่วมกับยาOxtocinในเวลาเดียวกัน 
- ห้ามใช้กับสตรีตั้งครรภ์/มีครรภ์ที่มีเลือดไหลซึมออกจากช่องคลอดโดยที่ไม่ทราบสาเหตุ 
- ห้ามใช้กับผู้ที่ไม่เชื่อมั่นในวิธีการใช้ยาสอดช่องคลอดเพื่อเร่งการคลอดบุตร 
- ห้ามใช้กับมารดาที่มีอายุตั้งแต่ 30 ปีขึ้นไป หรือมีอายุครรภ์มากกว่า40 สัปดาห์
ด้วยเสี่ยงต่อการเกิดลิ่มเลือดกระจายตัวในหลอดเลือดหลังการคลอด 
- ห้ามใช้กับผู้ที่ผ่านการคลอดบุตรมาแล้วตั้งแต่ 6 ครั้งขึ้นไป 
การใช้ยาไดโนพรอสโทน มีใช้แต่ในสถานพยาบาลที่มีเครื่องมือทางการแพทย์ครบครัน และต้องอาศัยแพทย์ที่มีความชำนาญเฉพาะทางเป็นผู้ทำคลอดเท่านั้น 
องค์การอนามัยโลกได้ระบุให้ยาไดโนพรอสโทนเป็นยาจำเป็นขั้นพื้นฐานที่สถานพยาบาลต่างๆควรมีสำรองไว้ให้บริการแก่ประชาชน  สำหรับประเทศไทยโดยคณะกรรมการอาหารและยา ได้กำหนดให้ตัวยาไดโนพรอสโทนเป็นยาควบคุมพิเศษที่สั่งจ่ายโดยแพทย์แต่เพียงผู้เดียว 
 
 ///// ไดโนพรอสโทนมีสรรพคุณ(คุณสมบัติ)อย่างไร? ///// 
ยาไดโนพรอสโทนมีสรรพคุณ/ข้อบ่งใช้ เช่น 
- ใช้เป็นยากระตุ้นการคลอด(ยาชักนำให้เกิดการคลอด/ยาเร่งคลอด) และมีใช้แต่ในสถานพยาบาล 
 ///// ไดโนพรอสโทนมีกลไกการออกฤทธิ์อย่างไร? ///// 
สารไดโนพรอสโทนเป็นสารชีวภาพเหมือนฮอร์โมนที่ร่างกายมนุษย์สังเคราะห์ขึ้นได้เอง แต่ก็มีอายุเพียงสั้นๆ กล่าวคือ สารไดโนพรอสโทนจะถูกปลดปล่อย/หลั่งออกมาจากตัวทารกและรกของมารดาเพื่อกระตุ้นให้มดลูกมีการบีบตัว ขณะเดียวกันจะทำให้ปากมดลูกคลายตัว  สำหรับมารดาที่มีกลไกตามธรรมชาติดังกล่าวบกพร่อง เมื่อแพทย์พิจารณาและเห็นสมควรให้ใช้ตัวยาไดโนพรอสโทนซึ่งมีกลไกเลียนแบบสารไดโนพรอสโทนตามธรรมชาติที่ร่างกายมนุษย์สังเคราะห์ขึ้น  ทำให้การคลอดบุตรเป็นไปได้ง่ายสะดวกและเป็นที่มาของสรรพคุณ 
 
 ///// ไดโนพรอสโทนมีรูปแบบการจัดจำหน่ายอย่างไร? ///// 
ยาไดโนพรอสโทนมีรูปแบบการจัดจำหน่าย เช่น 
- ยาสอดช่องคลอด ที่ประกอบด้วย Dinoprostone ขนาด 10 และ 20 มิลลิกรัม 
- ยาสอดช่องคลอดแบบออกฤทธิ์นาน ที่ประกอบด้วย Dinoprostone 10 มิลลิกรัม 
- ยาเม็ดชนิดรับประทาน ที่ประกอบด้วย Dinoprostone ขนาด 0.5 มิลลิกรัม/เม็ด 
- ยาเจลสำหรับใส่ช่องคลอด ที่ประกอบด้วย Dinoprostone  ขนาด 0.5,  1, 2 และ 5 มิลลิกรัม 
 
 ///// ไดโนพรอสโทนมีขนาดการบริหารยาอย่างไร? ///// 
ยาไดโนพรอสโทนมีขนาดการบริหารยา/ใช้ยาสำหรับกระตุ้นให้คลอด เช่น 
- ผู้ใหญ่: สอดยาขนาด 10 มิลลิกรัมเข้าช่องคลอด  อัตราการปลดปล่อยตัวยาอยู่ที่ 0.3 มิลลิกรัม/ชั่วโมง ให้นำยาออกเมื่อมารดามีความรู้สึกได้ว่ากำลังจะคลอดบุตร หรือทิ้งไว้เป็นเวลา 12 ชั่วโมง แล้วจึงนำยาออกจากช่องคลอด 
- เด็ก: ยังไม่มีข้อมูลทางคลินิกในการใช้ยานี้กับเด็ก 
*****หมายเหตุ:	 ขนาดและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาไดโนพรอสโทน  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น  หรือแน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยาไดโนพรอสโทนอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// ไดโนพรอสโทนมีผลไม่พึงประสงค์อย่างไร? ///// 
ยาไดโนพรอสโทนสามารถก่อให้เกิดผลไม่พึงประสงค์จากยา(ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
ก. ผลต่อทารกในครรภ์: เช่น หัวใจของทารกเต้นผิดปกติ มีความเสี่ยงต่อการเสียชีวิตของทารก 
ข. ผลต่อมารดา: เช่น 
- ผลต่อระบบหัวใจและหลอดเลือด: เช่น ความดันโลหิตต่ำ   หัวใจเต้นช้า  ใบหน้าแดง  เจ็บแน่นหน้าอก   หัวใจเต้นผิดจังหวะ 
- ผลต่อกล้ามเนื้อ: เช่น ปวดหลัง  ข้ออักเสบ  ปวดกล้ามเนื้อ  เป็นตะคริว 
- ผลต่อระบบประสาท: เช่น  มีไข้  วิงเวียน  ตัวสั่น  ความรู้สึกสัมผัสเพี้ยน 
- ผลต่อการเผาผลาญพลังงานของร่างกาย : เช่น  เกิดภาวะสูญเสียน้ำของร่างกาย/ภาวะขาดน้ำ 
- ผลต่อระบบเลือด: เช่น อาจภาวะลิ่มเลือดกระจายในหลอดเลือด  เม็ดเลือดขาวเพิ่มขึ้น 
- ผลต่อระบบการหายใจ:  เช่น  หายใจขัด  ไอ    คอหอยอักเสบ 
- ผลต่อผิวหนัง:  เช่น อาจมีผื่นคัน 
- ผลต่อตา: เช่น ตาพร่า  ปวดตา 
- ผลต่อระบบสืบพันธุ์:  เช่น มดลูกถูกกระตุ้นจึงบีบตัวอย่างรุนแรง  รู้สึกอุ่น-ร้อนภายในช่องคลอด 
- ผลต่อสภาพจิตใจ:  เช่น เกิดภาวะเครียด 
 
 ///// มีข้อควรระวังการใช้ไดโนพรอสโทนอย่างไร? ///// 
มีข้อควรระวังการใช้ยาไดโนพรอสโทน เช่น 
- ห้ามใช้กับผู้แพ้ยานี้ 
- ระหว่างที่ได้รับยาไดโนพรอสโทน แพทย์ พยาบาล จะเฝ้าระวังสัญญาณชีพต่างๆของมารดา เช่น  อัตราการเต้นของหัวใจ   ความดันโลหิต   อาการของระบบทางเดิน	  อาหาร    ระบบทางเดินหายใจ  กรณีมารดาที่เตรียมคลอดรู้สึกผิดปกติ ไม่ว่าจะเกิดจาก
ระบบอวัยวะใดๆของร่างกาย สามารถแจ้งบุคลากรทางการแพทย์ได้ทันที เช่น รู้สึกใจสั่น  หายใจไม่ออก/หายใจลำบาก   ปวดท้อง   เจ็บท้อง  หรือรู้สึกว่าตนเองกำลังจะคลอดบุตรแล้ว 
- ผู้ป่วย/มารดาควรเรียนรู้ถึงผลข้างเคียงต่างๆที่อาจเกิดขึ้นขณะที่ได้รับยาไดโนพรอสโทนจาก แพทย์ พยาบาล เพื่อทำความเข้าใจและเฝ้าระวังอันตรายที่อาจเกิดจากผลข้างเคียงนั้นๆได้อย่างรวดเร็ว 
- ระหว่างที่ใช้ยาไดโนพรอสโทนต้องระวังภาวะลิ่มเลือดกระจายในหลอดเลือด ซึ่งมักจะเกิดกับสตรีที่มีอายุ 30 ปีขึ้นไป หรือที่มีอายุครรภ์มากกว่า 40 สัปดาห์ 
- หลังการใช้ยานี้และผ่านการคลอดเป็นที่เรียบร้อยแล้ว ผู้ป่วยต้องปฏิบัติตามคำแนะนำของ แพทย์ พยาบาล อย่างเคร่งครัด และมาพบแพทย์/มาโรงพยาบาลตามแพทย์นัดหมายทุกครั้ง 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาไดโนพรอสโทนด้วย) ยาแผนโบราณ    อาหารเสริม   ผลิตภัณฑ์เสริมอาหาร ทุกชนิด และสมุนไพรต่างๆเพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// ไดโนพรอสโทนมีปฏิกิริยาระหว่างยากับยาตัวอื่นอย่างไร? ///// 
ยาไดโนพรอสโทนมีปฏิกิริยาระหว่างยากับยาตัวอื่น เช่น 
- ห้ามใช้ยาไดโนพรอสโทนร่วมกับยา Carbetocin (ยาทำให้มดลูกบีบตัว) ด้วยจะทำให้เกิดการบีบตัวของมดลูกอย่างรุนแรง(Oxytocic effect) 
- ห้ามใช้ยาไดโนพรอสโทนร่วมกับ ยาMisoprostol  เพราะจะทำให้เกิดอาการเป็นตะคริวอย่างรุนแรง หรือมีภาวะเลือดออกจากช่องคลอดตามมา 
- ห้ามใช้ยาไดโนพรอสโทนพร้อมกับ ยาOxytocin  เพราะจะเป็นเหตุให้มดลูกแตก กรณีที่แพทย์สั่งจ่ายยาทั้ง 2 ตัวร่วมกัน จะต้องมีการปรับขนาดและระยะเวลาของการใช้ยา              ทั้ง 2 ชนิดอย่างเหมาะสม 
- ห้ามใช้ยาไดโนพรอสโทนร่วมกับยา  Ergonovine และ Methylergonovine  
เพราะจะทำให้เกิดภาวะเป็นตะคริวอย่างรุนแรง และเกิดภาวะเลือดออกง่าย 
 
 ///// ควรเก็บรักษาไดโนพรอสโทนอย่างไร? ///// 
ควรเก็บรักษายาไดโนพรอสโทนดังนี้ เช่น 
- ยาสอดช่องคลอด ให้เก็บในช่องแช่แข็งตู้เย็นที่มีอุณหภูมิ -20 ถึง -10 องศาเซลเซียส(Celsius) 
- ยาเจล ให้เก็บในตู้เย็นที่มีอุณหภูมิ 2–8 องศาเซลเซียส 
- ยาเม็ดแบบรับประทาน ให้เก็บในตู้เย็นอุณหภูมิ 2–8 องศาเซลเซียส 
- ยาทุกรูปแบบ: ห้ามเก็บในช่องแช่แข็งตู้เย็น เก็บยาไดโนพรอสโทนในภาชนะที่ปิดมิดชิด พ้นแสง/แสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 
 ///// ไดโนพรอสโทนมีชื่ออื่นอีกไหม? ผลิตจากบริษัทอะไรบ้าง? ///// 
ยาไดโนพรอสโทน มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://www.drugs.com/mtm/dinoprostone-topical.html  [2018,March31] 
http://www.mims.com/thailand/drug/info/dinoprostone/?type=brief&amp;mtype=generic  [2018,March31] 
https://www.drugbank.ca/drugs/DB00917 [2018,March31] 
https://en.wikipedia.org/wiki/Prostaglandin_E2  [2018,March31] 
https://www.drugs.com/dosage/dinoprostone-topical.html  [2018,March31] 
https://www.drugs.com/ppa/dinoprostone.html  [2018,March31] 
https://www.rxlist.com/cervidil-drug.htm#overdosage_contraindications  [2018,March31] 
https://www.drugs.com/drug-interactions/dinoprostone-topical-index.html?filter=3&amp;generic_only=  [2018,March31] 
https://www.google.co.th/search?q=DINOPROSTONE+10mg+in+241mg+imag&amp;tbm=isch&amp;tbo=u&amp;source=univ&amp;sa=X&amp;ved=0ahUKEwiQyubH3rvZAhUCmZQKHWI5B74QsAQIJw&amp;biw=1920&amp;bih=949#imgdii=ES-vA3QRuG5zUM:&amp;imgrc=eoundYTpIVd5QM:  [2018,March31]
