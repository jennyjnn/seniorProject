ดาลบาแวนซิน (Dalbavancin)
 ///// บทนำ ///// 
ยาดาลบาแวนซิน(Dalbavancin) เป็นยาปฏิชีวนะกึ่งสังเคราะห์กลุ่มไลโปไกลโคเปปไทด์(Lipoglycopeptides antibiotic) มีโครงสร้างทางเคมีคล้ายกับยาVancomycin  ทางคลินิกนำมาใช้ต่อต้านแบคทีเรียชนิด แกรมบวก เช่น Staphylococcus aureus, Streptococcus pyogenes ,Streptococcus agalactiae, Streptococcus anginosus, Streptococcus intermedius และ Streptococcus constellatus รวมถึงแบคทีเรียชนิดสแตฟฟิโลคอคคัส อีพิเดอมิดิส(Staphylococcus epidermidis)ที่ดื้อต่อยาเมทิซิลลิน(Methicillin-resistant staphylococcus epidermidis/MRSE)  ยาชนิดนี้/ยานี้มีกลไกออกฤทธิ์คือ ยับยั้งการสร้างผนังเซลล์ของแบคทีเรีย 
ยาดาลบาแวนซินได้ผ่านการขึ้นทะเบียนเมื่อปี ค.ศ.2014 (พ.ศ.2557) โดยวัตถุประสงค์เพื่อรักษาการติดเชื้อทางผิวหนังในระดับซับซ้อนและมีความรุนแรง  รูปแบบเภสัชภัณฑ์ของยาดาลบาแวนซิน เป็นยาฉีดชนิดผง ที่ต้องเตรียมเป็นสารละลายก่อนให้ยานี้กับผู้ป่วยทางหลอดเลือดดำ  การได้รับยาวัน1ครั้งต่อเนื่องตามคำสั่งแพทย์ก็ทำให้อาการผู้ป่วยดีขึ้นเป็นลำดับ 
อย่างไรก็ตาม ยังมีข้อควรระวังต่างๆสำหรับการใช้ยาดาลบาแวนซิน  เช่น 
- ห้ามใช้กับผู้ที่มีประวัติแพ้ยาดาลบาแวนซิน 
- การให้ยาทางหลอดเลือดฯต้องใช้เวลาให้ยานาน 30 นาทีเป็นอย่างต่ำ  การให้ยานี้เข้าหลอดเลือดฯเร็วเกินไป จะทำให้เกิดอาการไม่พึงประสงค์จากยา คือภาวะ Red-man syndrome  คือผู้ป่วยจะมีอาการ ใบหน้าแดง  มีลมพิษ  ผื่นคัน ตามมา 
- ระหว่างได้รับยาดาลบาแวนซิน  แพทย์อาจขอตรวจการทำงานของตับเป็นระยะๆ  ด้วยยาชนิดนี้สามารถกระตุ้นให้เอนไซม์การทำงานของตับในเลือดเพิ่มสูงขึ้น 
- หากพบอาการท้องเสียรุนแรงหลังได้รับยาดาลบาแวนซิน อาจเป็นผลจาก	  จุลินทรีย์ประจำถิ่นในลำไส้ถูกตัวยาทำลายไปหมด จึงเปิดให้เชื้อโรคบางสายพันธุ์	  เข้าเล่นงานผู้ป่วย/ก่อให้เกิดลำไส้ใหญ่อักเสบได้ เช่น C.difficile(Clostidium difficile)  กรณีนี้แพทย์มักจะหยุดใช้ยาปฏิชีวนะนี้ แล้วให้การรักษาอาการท้องเสียโดยเพิ่มปริมาณน้ำพร้อมกับอิเล็กโทรไลต์(Electrolyte)ให้กับผู้ป่วย 
- การใช้ยานี้ต่อเนื่องเป็นเวลานานๆ อาจกระตุ้นให้แบคทีเรียดื้อต่อตัวยาดาลบาแวนซิน แต่การใช้ยานี้ตามคำสั่งแพทย์จะช่วยลดภาวะการดื้อของโรคต่อยานี้ลงได้ 
ยาดาลบาแวนซินยังสามารถก่อให้เกิดผลข้างเคียงต่อระบบการทำงานของอวัยวะต่างๆของร่างกายได้หลายส่วน อาทิ  ผิวหนัง   ระบบหัวใจและหลอดเลือด  ระบบทางเดินอาหาร และตับ   ซึ่งเราสามารถพบเห็นตัวยาดาลบาแวนซินวางจำหน่ายภายใต้ชื่อการค้าว่า Dalvance และ Xydalba และยาชนิดนี้มีการใช้แต่ในสถานพยาบาลเท่านั้น 
 
 ///// ดาลบาแวนซินมีสรรพคุณ(คุณสมบัติ)อย่างไร? ///// 
ยาดาลบาแวนซินมีสรรพคุณ/ข้อบ่งใช้ เช่น 
- รักษาอาการติดเชื้อแบคทีเรียอย่างรุนแรงในชั้นโครงสร้างของผิวหนัง 
 
 ///// ดาลบาแวนซินมีกลไกการออกฤทธิ์อย่างไร? ///// 
ยาดาลบาแวนซินมีกลไกการออกฤทธิ์ โดยตัวยาจะต่อต้านเชื้อแบคทีเรียชนิดแกรมบวกที่ตอบสนองต่อยานี้ โดยตัวยาจะยับยั้งการสร้างผนังเซลล์ ส่งผลให้แบคทีเรียไม่สามารถคงรูปร่างของตัวมัน จึงหมดสภาพในการเจริญเติบโต  หยุดการแบ่งเซลล์และตายลงในที่สุด 
 
 ///// ดาลบาแวนซินมีรูปแบบการจัดจำหน่ายอย่างไร? ///// 
ยาดาลบาแวนซินมีรูปแบบการจัดจำหน่าย เช่น 
- ยาฉีดชนิดผงปราศจากเชื้อ ที่บรรจุตัวยาDalbavancin ขนาด 500 มิลลิกรัม/ขวด 
 ///// ดาลบาแวนซินมีขนาดการบริหารยาอย่างไร? ///// 
ยาดาลบาแวนซินมีขนาดการบริหารยา/ใช้ยาสำหรับการติดเชื้อแบคทีเรียที่ระดับโครงสร้างภายในผิวหนัง เช่น 
- ผู้ใหญ่: หยดยาเข้าหลอดเลือดดำขนาด 1,000 มิลลิกรัม จากนั้นให้ยาครั้งละ 500 มิลลิกรัม วันละ1ครั้ง เป็นเวลา 1 สัปดาห์ 
- เด็ก: ทางคลินิก ยังไม่มีข้อมูลในขนาดยาหรือความปลอดภัยของยานี้ในเด็ก 
อนึ่ง: 
- การเตรียมยาชนิดนี้เพื่อฉีดให้ผู้ป่วย บุคลากรทางการแพทย์จะทำการละลายตัวยาโดยผสมร่วมกับน้ำกลั่นปราศจากเชื้อ  จากนั้นนำไปผสมกับ 5% Dextrose เพื่อให้ได้ความเข้มข้นเป็น 1 มิลลิกรัม/มิลลิลิตร ถึง 5 มิลลิกรัม/มิลลิลิตร แล้วจึงหยดเข้าหลอดเลือดดำ 
- หากพบสิ่งเจือปนในขวดยา ห้ามใช้ยาขวดนั้นให้ทิ้งทำลายแล้วใช้ยา  		  ขวดใหม่แทน 
- ห้ามผสมยาชนิดอื่นร่วมกับยาดาลบาแวนซินเพื่อให้ทางหลอดเลือดฯพร้อมกัน  ด้วยเสี่ยงต่อการเกิดตะกอน/การสูญเสียคุณสมบัติในการรักษาโรค 
*****หมายเหตุ: ขนาดและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาดาลบาแวนซิน  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือแน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยาดาลบาแวนซินอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// ดาลบาแวนซินมีผลไม่พึงประสงค์อย่างไร? ///// 
ยาดาลบาแวนซินสามารถก่อให้เกิดผลไม่พึงประสงค์จากยา(ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อตับ:  เช่น เป็นพิษต่อตับ/ตับอักเสบ   เอนไซม์การทำงานของตับในเลือดสูงขึ้น 
- ผลต่อระบบเลือด:  เช่น เกิดโลหิตจาง  เกิดภาวะเกล็ดเลือดต่ำ  เม็ดเลือดขาวต่ำ  
เม็ดเลือดขาวชนิดอีโอซีโนฟิล(Eosinophil)เพิ่มสูง 
- ผลต่อผิวหนัง:  เช่น เกิดผื่นคัน  ลมพิษ  ใบหน้าแดง 
- ผลต่อระบบทางเดินอาหาร:  เช่น คลื่นไส้   ท้องเสีย   อาเจียน  เลือดออกในทางเดินอาหาร  ปวดท้อง 
- ผลต่อระบบประสาท:  เช่น ปวดศีรษะ  วิงเวียน 
- ผลต่อระบบการเผาผลาญพลังงานของร่างกาย:  เช่น น้ำตาลในเลือดต่ำ 
- ผลต่อระบบทางเดินหายใจ: เช่น หลอดลมหดเกร็งตัว/หายใจลำบาก 
- ผลต่อระบบภูมิคุ้มกันต้านทานโรคของร่างกาย: เช่น ติดเชื้อแบคทีเรียชนิดClostridium difficile ในลำไส้ใหญ่,  ติดเชื้อราแคนดิดา(แคนดิไดอะซิส)  เช่น ในปาก(เชื้อราในช่องปาก)  ติดเชื้อราในช่องคลอด 
 
 ///// มีข้อควรระวังการใช้เทลาแวนซินอย่างไร? ///// 
มีข้อควรระวังการใช้ยาเทลาแวนซิน เช่น 
- ห้ามใช้กับผู้ที่แพ้ยานี้ 
- ห้ามใช้ยาที่ชำรุดหรือมีสิ่งปนเปื้อนลงในตัวยา 
- ห้ามหยุดใช้ยานี้โดยไม่มีคำสั่งแพทย์ ผู้ป่วยต้องได้รับยานี้จนครบเทอมการรักษาเพื่อป้องกันการดื้อยาของเชื้อแบคทีเรีย 
- การใช้ยากับสตรีมีครรภ์  สตรีในภาวะให้นมบุตร และเด็ก ต้องเป็นไปตามดุลยพนิจของแพทย์เท่านั้น 
- ระหว่างการใช้ยานี้ต่อเนื่องเป็นระยะเวลานาน อาจเปิดโอกาสให้เชื้อโรคบางชนิดเข้ามาเล่นงาน เช่นในลำไส้ใหญ่(ลำไส้ใหญ่อักเสบ)  หากพบอาการท้องเสียรุนแรงเมื่อใช้ยานี้ ต้องรีบแจ้ง แพทย์ พยาบาล ทันที 
- หากพบอาการแพ้ยา เช่น อึดอัด/หายใจไม่ออก/หายใจลำบาก  เกิดผื่นคันตามร่างกาย  ท้องเสียบ่อยครั้ง  ต้องหยุดใช้ยานี้ แล้วรีบแจ้ง แพทย์ พยาบาล ทันที 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาดาลบาแวนซินด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด และสมุนไพรต่างๆ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด(อ่านเพิ่มเติมได้ในเว็บhaamor.comบทความเรื่องข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// ดาลบาแวนซินมีปฏิกิริยาระหว่างยากับยาตัวอื่นอย่างไร? ///// 
ยาดาลบาแวนซินมีปฏิกิริยาระหว่างยากับยาตัวอื่น เช่น 
- ห้ามใช้ยาดาลบาแวนซินร่วมกับวัคซีนอหิวาตกโรค  เพราะจะทำให้การกระตุ้นภูมิคุ้มกันต้านทานโรคของวัคซีนไม่ได้ผล  ก่อนใช้วัคซีนนี้ ควรต้องหยุดการใช้ยาดาลบาแวนซินอย่างน้อย 14 วันไปแล้ว 
- หลีกเลี่ยงการใช้ยาดาลบาแวนซินร่วมกับ ยาเม็ดคุมกำเนิด เช่น Ethinyl estradiol ด้วยจะทำให้ประสิทธิภาพของยาคุมกำเนิดด้อยลง  จนอาจเกิดโอกาสตั้งครรภ์ขึ้นมาได้ ให้ใช้ถุงยางอนามัยชายในทุกครั้งที่มีเพศสัมพันธ์ 
 
 ///// ควรเก็บรักษาดาลบาแวนซินอย่างไร? ///// 
ควรเก็บยาดาลบาแวนซินในช่วงอุณหภูมิ 15-30 องศาเซลเซียส(Celsius)  ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 
 ///// ดาลบาแวนซินมีชื่ออื่นอีกไหม? ผลิตจากบริษัทอะไรบ้าง? ///// 
ยาดาลบาแวนซิน มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://www.fda.gov/downloads/Drugs/DrugSafety/UCM183838.pdf [2018,March17] 
https://en.wikipedia.org/wiki/Telavancin  [2018,March17] 
https://davisplus.fadavis.com/3976/meddeck/pdf/telavancin.pdf  [2018,March17] 
https://www.drugs.com/drug-interactions/telavancin-index.html?filter=3&amp;generic_only=#G  [2018,March17]
