มีเบนดาโซล (Mebendazole)
 ///// บทนำ ///// 
ยาถ่ายพยาธิมีเบนดาโซล (Mebendazole) ถูกพัฒนาโดยบริษัทแจนเซ่น (Janssen) ประ เทศสหรัฐอเมริกา มีฤทธิ์ฆ่าพยาธิ/หนอนพยาธิ์ต่างๆอาทิเช่น พยาธิเข็มหมุด พยาธิตัวกลม (เช่น พยาธิไส้เดือน) พยาธิปากขอ พยาธิแส้ม้า เป็นต้น 
องค์การอนามัยโลกระบุให้ยามีเบนดาโซลเป็นยาสำหรับสาธารณสุขขั้นมูลฐานของแต่ละประเทศ สำหรับประเทศไทยได้บรรจุยามีเบนดาโซลอยู่ในบัญชียาหลักแห่งชาติเป็นที่เรียบร้อย    แล้ว 
สมัยวัยเด็ก หลายท่านคงได้ยินผู้ปกครองพูดว่าจะซื้อยาถ่ายพยาธิมาให้ลูกรับประทาน ซึ่ง     ผลิตออกมามีรูปลักษณะคล้ายทอฟฟี และทำให้เด็กเชื่อว่าเป็นขนม อาจมีข้อเสียติดตามมา       เพราะเด็กๆไม่รู้ว่านี่เป็นยาไม่ใช่ขนม หลายบ้านจึงอาจจะพบเห็นว่าลูกหยิบยามารับประทานเอง    ด้วยความเข้าใจผิด ปัจจุบันกฏหมายมีข้อบังคับที่เข้มงวดทำให้ผลิตภัณฑ์ดูมีมาตรฐานมากขึ้น      เช่น ยามีเบนดาโซลซึ่งมีรูปแบบบรรรจุภัณฑ์เป็นชนิดรับประทานเท่านั้น 
ยามีเบนดาโซลถูกดูดซึมได้ไม่ค่อยดีนักจากระบบทางเดินอาหาร ยาส่วนน้อยที่ถูกดูดซึม     เข้าสู่กระแสเลือด จะจับกับโปรตีน 95% จากนั้นจะถูกส่งไปที่ตับเพื่อเปลี่ยนโครงสร้างทางเคมี  ร่างกายจะใช้เวลาประมาณ 3 - 6 ชั่วโมงในการขับยาปริมาณ 50% ออกมากับอุจจาระ และส่วน    น้อยจะถูกขับออกกับปัสสาวะ 
ยามีเบนดาโซลจัดเป็นยาอันตราย เพื่อความปลอดภัยก่อนการใช้ยาควรปรึกษาแพทย์ทุก    ครั้ง 
 ///// ยามีเบนดาโซลมีสรรพคุณ (คุณสมบัติ) อย่างไร? ///// 
ยามีเบนดาโซลมีสรรพคุณสำหรับฆ่า/ถ่ายพยาธิไส้เดือน พยาธิแส้ม้า พยาธิเข็มหมุด พยาธิเส้นด้าย พยาธิปากขอ โดยสามารถออกฤทธิ์ฆ่าพยาธิหลายชนิดได้ภายในเวลาเดียวกัน 
 ///// ยามีเบนดาโซลมีกลไกการออกฤทธิ์อย่างไร? ///// 
ยามีเบนดาโซลมีกลไกออกฤทธิ์โดยตัวยาจะทำลายการสร้างท่อลำเลียงอาหารภายในลำ     ไส้ของหนอนพยาธิ ทำให้ปิดกั้นการดูดกลืนสารอาหารอื่นๆ เช่น น้ำตาลกลูโคลส (Glucose) ส่งผลให้พยาธิขาดสารอาหารและตายในที่สุด 
 ///// ยามีเบนดาโซลมีรูปแบบการจัดจำหน่ายอย่างไร? ///// 
ยามีเบนดาโซลมีรูปแบบการจัดจำหน่าย ดังนี้ 
- รูปแบบยาเม็ด ขนาดความแรง 100 และ 500 มิลลิกรัม/เม็ด 
- รูปแบบยาน้ำ ขนาดความแรง 100 มิลลิกรัม/ 5 มิลลิลิตร 
 ///// ยามีเบนดาโซลมีขนาดรับประทานอย่างไร? ///// 
ยามีเบนดาโซล มีขนาดรับประทาน ดังนี้ 
ก. ผู้ใหญ่และเด็กที่อายุเกิน 2 ปีขึ้นไป 
- สำหรับฆ่าพยาธิตัวกลม (บางครั้งอาจได้ยินชื่อว่า พยาธิหอยโข่ง (Angiostrongylo   sis): รับประทานครั้งละ 100 มิลลิกรัม วันละ 2 ครั้งเช้า - เย็น เป็นเวลา 5 วัน 
- สำหรับฆ่าพยาธิไส้เดือน (Ascariasis): รับประทานครั้งละ 100 มิลลิกรัม วันละครั้งเช้า -    เย็น  เป็นเวลา 3 วัน 
- สำหรับฆ่าพยาธิปากขอ (Hookworm infection): รับประทานครั้งละ 100 มิลลิกรัม วัน    ละ 2 ครั้งเช้า - เย็น เป็นเวลา 3 วัน 
- สำหรับฆ่าพยาธิแส้ม้า (Whipworm infection): รับประทานครั้งละ 1 มิลลิกรัม วันละ 2   ครั้งเช้า - เย็น เป็นเวลา 3 วัน 
- สำหรับฆ่าพยาธิเข็มหมุด (Pinworm infection): รับประทานครั้งแรก 100 มิลลิกรัมครั้ง เดียว จากนั้นอีก 2 สัปดาห์รับประทาน 100 มิลลิกรัมอีก 1 ครั้ง 
ข. ในเด็ก: ในเด็กเล็ก การใช้ยาต้องเป็นคำแนะนำจากแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยามีเบนดาโซล ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยามีเบนดาโซลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยามีเบนดาโซล สามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไปไม่จำเป็นต้องเพิ่มปริมาณยาเป็น 2 เท่า 
 ///// ยามีเบนดาโซลมีผลไม่พึงประสงค์อย่างไร? ///// 
ด้วยยามีเบนดาโซลถูกดูดซึมจากระบบทางเดินอาหารได้น้อย จึงพบผลไม่พึงประสงค์ (ผลข้างเคียง) ต่อระบบอวัยวะต่างๆได้ไม่มากเท่าใด ยกเว้นผู้ป่วยที่มีภาวะของโรคตับ สามารถจะพบผลข้างเคียงจากยามีเบนดาโซลได้มากกว่าคนปกติ ซึ่งผลข้างเคียงที่อาจพบได้มีดังนี้ 
- ผลต่อระบบทางเดินอาหาร: อาจมีอาการ คลื่นไส้ อาเจียน ปวดท้อง ท้องเสีย 
- ผลต่อการทำงานของตับ: หากใช้ยาต่อเนื่องเป็นระยะเวลานานๆ สามารถก่อให้เกิดภาวะตับอักเสบชนิด Granulomatous hepatitis 
- ผลต่อระบบเลือด/ระบบโลหิตวิทยา: อาจเกิดภาวะโลหิตจาง 
- ผลต่อผิวหนัง: อาจ มีอาการผื่นคัน ลมพิษ 
- ผลต่อระบบระบบประสาท: สามารถพบอาการอ่อนแรง และง่วงนอน อาจมีอาการชักเกิดขึ้นได้แต่พบน้อยราย 
 ///// มีข้อควรระวังการใช้ยามีเบนดาโซลอย่างไร? ///// 
มีข้อควรระวังการใช้ยามีเบนดาโซลดังนี้ 
- ห้ามใช้กับผู้แพ้ยามีเบนดาโซล 
- ห้ามใช้ยากับเด็กที่มีอายุต่ำกว่า 2 ปี 
- ห้ามใช้กับหญิงตั้งครรภ์และหญิงที่อยู่ในภาวะให้นมบุตร 
- ควรต้องเฝ้าระวังระบบเลือดและตรวจสอบระบบการทำงานของตับกับผู้ป่วยที่ใช้ยานี้ในขนาดสูงๆ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยามีเบนดาโซลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยามีเบนดาโซลมีปฏิกิริยาระหว่างยากับยาตัวอื่นอย่างไร? ///// 
ยามีเบนดาโซลมีปฏิกิริยาระหว่างยากับยาตัวอื่น ดังนี้ 
- การใช้ยามีเบนดาโซลร่วมกับยาต้านเชื้อแบคทีเรีย/ยาปฏิชีวนะบางตัว อาจก่อให้เกิดอา การของโรค Stevens-Johnson syndrome ซึ่งมีอาการผื่นคันเกิดในบริเวณฝ่ามือ ฝ่าเท้า ในปาก ยาต้านเชื้อแบคทีเรียที่กล่าวถึง เช่น Metronidazole 
- การใช้ยามีเบนดาโซลร่วมกับยากันชักบางตัว สามารถทำให้ระดับยามีเบนดาโซลที่ถูกดูด    ซึมเข้าสู่กระแสเลือดลดต่ำลง ยากันชักดังกล่าว เช่น Carbamazepine และ Phenytoin 
 ///// ควรเก็บรักษายามีเบนดาโซลอย่างไร? ///// 
ควรเก็บยามีเบนดาโซลที่อุณหภูมิระหว่าง 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยามีเบนดาโซลมีชื่ออื่นอีกไหม? ผลิตจากบริษัทอะไรบ้าง? ///// 
ยามีเบนดาโซลที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1.	http://en.wikipedia.org/wiki/Mebendazole [2014,July26]
	2.	http://drug.fda.moph.go.th:81/nlem.in.th/sites/default/files/attachments/essential_book_56.pdf [2014,July26]
	3.	https://mims.com/THAILAND/Home/GatewaySubscription/?generic=mebendazole [2014,July26]
	4.	http://www.drugs.com/mtm/mebendazole.html [2014,July26]
	5.	http://www.med.cmu.ac.th/dept/parasite/public/Angiostrongyliasis.htm [2014,July26]
	6.	http://www.mims.com/USA/drug/info/mebendazole/Mebendazole?type=full&amp;mtype=generic [2014,July26]
	7.	http://www.drugs.com/drug-interactions/mebendazole.html [2014,July26]
