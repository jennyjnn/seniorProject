แอมบรอกซอล (Ambroxol)
 ///// บทนำ ///// 
ยาแอมบรอกซอล (Ambroxol) จัดเป็นยาที่พบแพร่หลายในร้านยาและสถานพยาบาลทั่วไป  ใช้รักษาโรคทางเดินหายใจที่มีเสมหะเหนียวข้น ซึ่งเป็นสาเหตุหนึ่งของการไอ 
 ///// ยาแอมบรอกซอลมีสรรพคุณ (คุณสมบัติ) อย่างไร? ///// 
ยาแอมบรอกซอลมีสรรพคุณเป็นยาขับและยาละลายเสมหะ ช่วยให้ทางเดินหายใจโล่ง อีกทั้งช่วยรักษาอาการเจ็บคอชนิดเฉียบพลันอันเกิดจากเชื้อไวรัส 
 ///// ยาแอมบรอกซอลมีกลไกการออกฤทธิ์อย่างไร? ///// 
ยาแอมบรอกซอลออกฤทธิ์โดยละลายเสมหะ ทำให้เสมหะลดความข้นเหนียวลง อีกทั้งกระตุ้นการหลั่งสารลดแรงตึงผิวของหลอดลม จึงทำให้เสมหะถูกขับออกได้ง่ายขึ้น 
 ///// ยาแอมบรอกซอลมีรูปแบบการจัดจำหน่ายอย่างไร? ///// 
ยาแอมบรอกซอลมีรูปแบบการจัดจำหน่ายดังนี้ 
- ชนิดเม็ด 30 มิลลิกรัม 
- ชนิดน้ำเชื่อม 30 มิลลิกรัม/5 มิลลิลิตร (1 ช้อนชา) 
 ///// ยาแอมบรอกซอลมีขนาดรับประทานอย่างไร? ///// 
ยาแอมบรอกซอลมีขนาดการใช้ยาที่แตกต่างกันไป ทั้งนี้ขึ้นกับอายุ ความรุนแรง สภาวะความเจ็บป่วยของร่างกาย ดังนั้นจึงควรให้แพทย์เป็นผู้วินิจฉัยสั่งจ่ายยาที่เหมาะสม ไม่ควรซื้อรับประทานเอง ขนาดรับประทานสูงสุดในผู้ใหญ่ต้องไม่เกิน 120 มิลลิกรัม/วัน ส่วนในเด็กควรต้องเป็นคำแนะนำจากแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาแอมบรอกซอล ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดและอาการจากการแพ้ยา เช่น กินยาแล้ว คลื่นไส้มาก หรือแน่น หายใจติดขัด/หายใจลำบาก 
- โรคประจำตัวต่างๆรวมทั้งกำลังกินยาอะไรอยู่ เพราะยาแอมบรอกซอลอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่หรือกำลังให้นมบุตรหรือไม่ เพราะยาอาจจะ/มักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาแอมบรอกซอลควรทำอย่างไร? ///// 
หากลืมรับประทานยาแอมบรอกซอลสามารถรับประทานยาเมื่อนึกขึ้นได้ หากการลืมทานยาใกล้กับมื้อถัดไป ให้รับประทานขนาดปกติโดยไม่ต้องเพิ่มขนาดยาเป็น 2 เท่า 
 ///// ยาแอมบรอกซอลมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) จากยาแอมบรอกซอลคือ ระคายเคืองกระเพาะอาหาร และลำไส้ จึงควรรับประทานพร้อมหรือหลังอาหาร 
 ///// มีข้อควรระวังการใช้ยาแอมบรอกซอลอย่างไร? ///// 
ระวังการใช้ยาในผู้ที่แพ้ยานี้ ห้ามแบ่งยาให้ผู้อื่นใช้ และห้ามใช้ยาหมดอายุ 
*****อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมถึงยาแอมบรอกซอลด้วย) ยาแผนโบราณทุกชนิด และสมุนไพรต่างๆเสมอ เพราะ ยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาแอมบรอกซอลมีปฏิกิริยาระหว่างยาแอมบรอกซอลกับยาตัวอื่นอย่างไร? ///// 
ยังไม่พบว่ายาแอมบรอกซอลมีปฏิกิริยาร่วมกับยาอื่น 
 ///// ควรเก็บรักษายาแอมบรอกซอลอย่างไร? ///// 
ควรเก็บรักษายาแอมบรอกซอลโดยเก็บยาให้พ้นแสงแดด เลี่ยงการเก็บในที่ชื้นหรือในที่ที่มีอุณหภูมิสูง สามารถเก็บยาในอุณหภูมิห้องได้ ไม่ควรเก็บยาที่หมดอายุ ควรนำทิ้งทำลาย (อ่านเพิ่มเติมในเว็บ haamor.com บทความเรื่อง ‘วิธีทิ้งยาหมดอายุ’) เก็บยาให้พ้นมือเด็กและสัตว์เลี้ยง และห้ามเก็บยาในตู้แช่แข็งของตู้เย็น 
 ///// ยาแอมบรอกซอลมีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าและบริษัทผู้ผลิตที่มีในประเทศไทยเช่น 
 ///// บรรณานุกรม ///// 
1. http://www.mims.com/Thailand/drug/info/Broxol/?q=ambroxol[2014,Nov29].
	2. http://en.wikipedia.org/wiki/Ambroxol [2014,Nov29].
