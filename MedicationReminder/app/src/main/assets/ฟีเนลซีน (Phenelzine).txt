ฟีเนลซีน (Phenelzine)
 ///// บทนำ ///// 
ยาฟีเนลซีน (Phenelzine หรือยาชื่อการค้าในต่างประเทศคือ Nardelzine) เป็นยารักษาโรคซึมเศร้าที่อยู่ในประเภท Monoamine oxidase inhibitor (MAOI) เหมาะกับผู้ป่วยที่ใช้รักษาอาการโรคซึมเศร้าที่ใช้ยาอื่นรักษาแล้วไม่ได้ผล หลักการรักษาของยานี้จะใช้กลไกการเพิ่มสารเคมีบางตัวในสมองทำให้ระดับของอารมณ์เปลี่ยนไปในทิศทางดีขึ้น 
มีข้อห้ามบางประการที่ทำให้แพทย์ไม่สามารถใช้ยาฟีเนลซีนรักษาผู้ป่วยได้เช่น 
- ผู้ป่วยเคยแพ้ยาฟีเนลซีน 
- ผู้ป่วยมีประวัติติดสุรา-สาร/ยาเสพติด 
- ป่วยด้วยโรคหัวใจ โรคหลอดเลือดสมอง โรคจิตเภท โรคหัวใจล้มเหลว 
- ผู้ที่มีปัญหาด้านการทำงานของตับ-ไต หรือป่วยด้วยโรคความดันโลหิตสูง 
- ผู้ที่กำลังจะเข้ารับการผ่าตัด 
- ผู้ที่รับประทานอาหารที่มีสาร Tyramine (สารที่ได้จากกรดอะมิโนชนิด Tyrosine) เป็นส่วนประกอบสูงๆเช่น อาหารประเภทชีส (Cheese) ไวน์แดง เบียร์ กล้วย อะโวคาโด กาแฟ ช็อกโกแลต หรือสุรา 
- ผู้ป่วยได้รับยาบางตัวอยู่ก่อนหน้านี้เช่น Phentermine, Bupropion, Buspirone (ยารักษา   โรควิตกกังวล), Carbamazepine, Cyclobenzaprine, Dextromethorphan, Levodopa 
- มีการใช้ยากลุ่ม MAOI หรือ SSRI เมื่อ 14 วันที่ผ่านมา 
- มีการใช้ยา Fluoxetine เมื่อ 5 สัปดาห์ที่ผ่านมา 
ทั้งนี้กรณีที่มีการจ่ายยาฟีเนลซีนให้ผู้ป่วยแล้ว แพทย์อาจต้องแจ้งข้อมูลเพิ่มเติมเพื่อให้เกิดความเข้าใจและช่วยทำให้ผู้ป่วยปฏิบัติตัวได้อย่างเหมาะสมถูกต้องเช่น 
- ระหว่างการใช้ยานี้อาจมีอาการง่วงนอน วิงเวียน และอาการจะเป็นมากขึ้นหากผู้ป่วยดื่มสุราร่วมด้วย 
- หลีกเลี่ยงการอยู่ในสถานที่ที่มีอุณหภูมิสูงด้วยจะเพิ่มความเสี่ยงของการเป็นลม 
- ระหว่างการใช้ยานี้กลุ่มผู้ป่วยเด็ก - วัยรุ่นจะมีความเสี่ยงต่อความรู้สึกอยากทำร้ายตัวเองหรืออยากฆ่าตัวตายจึงต้องให้ญาติเฝ้าระวังและติดตามอาการอย่างใกล้ชิด ด้วยเหตุนี้จึงมีคำแนะนำให้หลีกเลี่ยงการใช้ยานี้กับผู้ที่มีอายุต่ำกว่า 16 ปี 
- หากหยุดการใช้ยานี้โดยทันทีอาจเกิดภาวะถอนยาติดตามมา 
- กรณีใช้ยานี้แล้วอาการป่วยไม่ดีขึ้นควรต้องกลับไปปรึกษาแพทย์/ไปโรงพยาบาลเพื่อแพทย์พิจารณาปรับแนวทางการรักษา 
อนึ่ง ยังมีข้อควรระวังอีกมากมายที่ไม่สามารถแจกแจงได้หมด ดังนั้นเพื่อความปลอดภัยในการใช้ยานี้ผู้ป่วยควรต้องใช้ยานี้ตามคำสั่งของแพทย์ผู้รักษาแต่เพียงผู้เดียว 
 ///// ฟีเนลซีนมีสรรพคุณ (คุณสมบัติ) อย่างไร? ///// 
ยาฟีเนลซีนมีสรรพคุณ/ข้อบ่งใช้คือ รักษาอาการโรคซึมเศร้า (Depression) 
 ///// ฟีเนลซีนมีกลไกการออกฤทธิ์อย่างไร? ///// 
กลไกการออกฤทธิ์ของยาฟีเนลซีนคือ ตัวยาจะยับยั้งการทำงานของเอนไซม์ชื่อ Monoamine oxidase (MO, เอนไซม์เกี่ยวข้องกับการทำงานของสารสื่อประสาท) ในสมองทำให้สมดุลสารสื่อประสาทในสมองบางตัวปรับระดับเพิ่มขึ้นจนส่งผลต่ออารมณ์ความรู้สึกให้ดีขึ้นจากอาการซึมเศร้า 
 ///// ฟีเนลซีนมีรูปแบบการจัดจำหน่ายอย่างไร? ///// 
ยาฟีเนลซีนมีรูปแบบการจัดจำหน่ายเป็นยาเม็ดชนิดรับประทาน ขนาด 15 มิลลิกรัม/เม็ด 
 ///// ฟีเนลซีนมีขนาดรับประทานอย่างไร? ///// 
ยาฟีเนลซีนมีขนาดรับประทานเช่น 
- ผู้ใหญ่: เริ่มต้นรับประทานครั้งละ 15 มิลลิกรัมวันละ 3 ครั้ง ขนาดรับประทานยาที่เหมาะสมขึ้นกับแต่ละบุคคล โดยแพทย์สามารถเพิ่มเป็น 60 มิลลิกรัม/วันได้ บางกรณีแพทย์อาจเพิ่มขนาดรับประทานได้สูงถึง 90 มิลลิกรัม/วัน แต่เมื่ออาการของผู้ป่วยดีขึ้นเป็นลำดับ แพทย์จะค่อยๆปรับลดขนาดรับประทาน โดยอาจลดลงเป็น 15 มิลลิกรัม/วัน โดยอาจใช้เวลาหลายสัปดาห์ในการจะปรับเปลี่ยน 
- เด็กและผู้อายุต่ำกว่า 16 ปี: การใช้ยานี้ต้องอยู่ในดุลพินิจของแพทย์ผู้รักษาเท่านั้นและเป็นกรณีๆไป 
*อนึ่ง สามารถรับประทานยานี้ก่อนหรือพร้อมอาหารก็ได้ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาฟีเนลซีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาฟีเนลซีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาฟีเนลซีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
อย่างไรก็ตามเพื่อประสิทธิผลของการรักษาควรรับประทานยาฟีเนลซีนให้ตรงเวลา 
 ///// ฟีเนลซีนมีผลไม่พึงประสงค์อย่างไร? ///// 
ยาฟีเนลซีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น 
ก.	 อาการข้างเคียงที่พบบ่อย: เช่น หนาวสั่น รู้สึกสับสน เหงื่อออกมาก วิงเวียน เป็นลม แขน-ขา-มือ-เท้า สั่น 
ข.	 อาการข้างเคียงที่พบได้น้อย: เช่น ปวดท้อง อาจพบผื่นคัน ปัสสาวะมีสีคล้ำ ปัสสาวะน้อยลง ง่วงนอน มีไข้ รู้สึกหวาดกลัวสิ่งต่างๆผิดปกติ ปวดศีรษะ ความดันโลหิตสูง หัวใจเต้นผิดจังหวะ คลื่นไส้ อาเจียน 
 ///// มีข้อควรระวังการใช้ฟีเนลซีนอย่างไร? ///// 
มีข้อควรระวังการใช้ยาฟีเนลซีนเช่น 
- ห้ามใช้กับผู้ที่แพ้ยานี้ 
- ห้ามใช้กับผู้ป่วยโรคหัวใจล้มเหลว ผู้ที่มีภาวะของตับทำงานผิดปกติ ผู้ป่วยโรคไตระยะรุนแรง 
- ห้ามใช้ยานี้ร่วมกับยากลุ่ม Sympathomimetic drug 
- ห้ามรับประทานยานี้ร่วมกับการดื่มสุรา/เครื่องดื่มแอลกอฮอล์ 
- ห้ามปรับขนาดรับประทานด้วยตนเอง 
- ห้ามใช้ยานี้กับผู้ที่มีอายุต่ำกว่า 16 ปี 
- การใช้ยานี้กับสตรีตั้งครรภ์และสตรีที่อยู่ในภาวะให้นมบุตรต้องได้รับคำสั่งจากแพทย์ผู้รักษาเท่านั้น 
- ระหว่างใช้ยานี้ควรต้องควบคุมความดันโลหิตของผู้ป่วยให้เป็นปกติอย่างสม่ำเสมอ 
- หลีกเลี่ยงการรับประทานยานี้ร่วมกับอาหารบางประเภทเช่นที่กล่าวไว้ในข้างต้น 
- การปรับลดขนาดการใช้ยานี้หรือหยุดการใช้ยานี้ต้องกระทำแบบค่อยเป็นค่อยไปโดยแพทย์ผู้รักษาเท่านั้นและไม่ควรหยุดการใช้ยาทันทีโดยไม่ได้ปรึกษาแพทย์ผู้รักษา 
- หลีกเลี่ยงการใช้ยานี้ร่วมกับยาแก้หวัด ยาแก้ไอเช่น สูตรตำรับที่ผสมยา Dextromethor phan 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาฟีเนลซีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ฟีเนลซีนมีปฏิกิริยาระหว่างยากับยาตัวอื่นอย่างไร? ///// 
ยาฟีเนลซีนมีปฏิกิริยาระหว่างยากับยาตัวอื่นเช่น 
- ห้ามใช้ยาฟีเนลซีนร่วมกับยา Duloxetine (ยารักษาโรคซึมเศร้า), Fluoxetine ด้วยจะทำให้เสี่ยงกับการเกิดภาวะ Serotonin syndrome อาจพบภาวะประสาทหลอน รู้สึกสับสน เกิดอาการชัก ความดันโลหิตเปลี่ยนแปลง หัวใจเต้นเร็ว เป็นต้น 
- การใช้ยาฟีเนลซีนร่วมกับยา Zolpidem อาจเพิ่มอาการข้างเคียงต่างๆของยาฟีเนลซีนเช่น วิงเวียน ง่วงนอน การครองสติทำได้ยาก หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาฟีเนลซีนร่วมกับยา Chlorpheniramine อาจเพิ่มอาการข้างเคียงต่างๆของยาฟีเนลซีนเช่น วิงเวียน ง่วงนอน ตาพร่า ปากแห้ง ท้องผูก เป็นลมแดด กรณีที่ไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาฟีเนลซีนอย่างไร? ///// 
ควรเก็บยาฟีเนลซีนในช่วงอุณหภูมิ 15 - 30 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ฟีเนลซีนมีชื่ออื่นอีกไหม? ผลิตจากบริษัทอะไรบ้าง?ผลิตจากบริษัทอะไรบ้าง? ///// 
ยาฟีเนลซีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Monoamine_oxidase_inhibitor  [2015,Oct24] 
https://en.wikipedia.org/wiki/Phenelzine  [2015,Oct24] 
http://www.drugs.com/cdi/phenelzine.html  [2015,Oct24] 
http://www.mydr.com.au/medicines/cmis/nardil-tablets  [2015,Oct24] 
https://www.nlm.nih.gov/medlineplus/druginfo/meds/a682089.html  [2015,Oct24] 
http://mims.com/PHILIPPINES/Home/GatewaySubscription/?generic=Phenelzine [2015,Oct24]
