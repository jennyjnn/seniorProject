คาร์บาเพเนม (Carbapenem)
 ///// บทนำ ///// 
ยาคาร์บาเพเนม (Carbapenem) เป็นกลุ่มยาปฏิชีวนะที่มีโครงสร้างเคมีที่เรียกว่า เบต้า-  แลคแตม (Beta-Lactam antibiobics) สามารถออกฤทธิ์ต่อต้านเชื้อแบคทีเรียได้หลายชนิด คาร์บาเพเนมเป็นอนุพันธุ์ทางธรรมชาติที่พัฒนามาจากเชื้อแบคทีเรีย Streptomyces cattleya ทางคลินิกจัดให้ยากลุ่มนี้เป็นทางเลือกสุดท้ายหลังจากใช้ยาต้านแบคทีเรียกลุ่มอื่นแล้วไม่ได้ผล 
กลุ่มแบคทีเรียที่ตอบสนองต่อคาร์บาเพเนมเช่น แบคที่เรียชนิดแกรมบวก (Gram+) แกรมลบ (Gram -) และ แอนแอโรบิก (Anaerobic bacteria) ยาหลายตัวในกลุ่มนี้ที่ผ่านการรับรองทางคลินิกและมีประสิทธิภาพเป็นที่ยอมรับของทางการแพทย์อาทิ 
- Imipenem ปกติต้องใช้ควบคู่กับยา Cilastatin ด้วย Imipenem ถูกทำลายด้วยเอนไซม์ในไตของมนุษย์ที่มีชื่อว่า Dehydropeptidase 
- Ertapenem ชื่อการค้าที่รู้จักดีคือ Invanz จะออกฤทธิ์ระยะสั้นซึ่งต้องให้ยาผู้ป่วยทุก 6 - 8 ชั่วโมง 
- Doripenem ชื่อการค้าที่เป็นที่รู้จักคือ Finibax และ Doribax 
- Meropenem ชื่อการค้าที่เป็นที่รู้จักคือ Merrem 
- Panipenem ต้องใช้ร่วมกับยา Betamipron เพื่อช่วยยับยั้งการดูดกลับของ Panipenem            เข้าสู่ท่อไตจึงช่วยป้องกันอาการไตเป็นพิษ 
- Biapenem มักถูกใช้รักษาผู้ป่วยที่ติดเชื้อกลุ่มแอนแอโรบิคแบคทีเรีย (Anaerobes/Anaero     bic bacteria ) 
นอกจากนี้ยังมีกลุ่มยาอื่นที่อยู่ระหว่างการวิจัย - พัฒนาเช่น 
- Razupenem เป็นยาที่พัฒนาขึ้นเพื่อต่อต้านเชื้อแบคทีเรียที่ดื้อต่อยาคาร์บาเพเนม 
- Tebipenem เป็นยาที่ถูกพัฒนาให้เป็นยารับประทาน 
- Lenapenem และ Tomopenem พัฒนาให้มีประสิทธิภาพการรักษาที่ดีกว่า 
ปัจจุบันมีรายงานของประเทศสหรัฐอเมริกาและอังกฤษพบกลุ่มแบคทีเรียที่พัฒนาสายพันธุ์และทนต่อยากลุ่มคาร์บาเพเนม โดยมีผู้ป่วยจากประเทศปากีสถาน บังคลาเทศ และอินเดีย ที่ติดเชื้อจากแบคทีเรียกลุ่มนี้ซึ่งถูกขนานนามตามพันธุกรรมว่า New delhi metallo beta-lactamase (NDM-1) โดยตัวมันจะสร้างเอนไซม์ที่มีชื่อว่า Metallo-beta-lactamase ที่สามารถทำลายโครง สร้างของยากลุ่มคาร์บาเพเนมได้ ยาคาร์บาเพเนมแทบทุกตัวที่ถูกขึ้นทะเบียนรับรองการใช้ทางคลินิกจะเป็นยาฉีด ส่วนรูปแบบยารับประทานยังอยู่ในช่วงการพัฒนา เราจึงพบเห็นการใช้ยานี้ตามสถานพยาบาลเท่านั้น 
 ///// คาร์บาเพเนมมีสรรพคุณ (คุณสมบัติ) อย่างไร? ///// 
ยาคาร์บาเพเนมมีสรรพคุณดังนี้ 
- รักษาการติดเชื้อที่ระบบทางเดินหายใจเช่น ปอดอักเสบ/ปอดบวม และหลอดลมอักเสบ 
- รักษาการติดเชื้อแบคทีเรียในกระแสเลือด (ภาวะพิษเหตุติดเชื้อ) 
- รักษาการติดเชื้อในกระดูก (กระดูกอักเสบ) ทั้งแบบเฉียบพลันและเรื้อรัง 
- รักษาการติดเชื้อตามข้อต่อต่างๆของร่างกาย 
- รักษาการติดเชื้อของลิ้นหัวใจและของเยื่อหุ้มหัวใจ 
- รักษาการติดเชื้อของมดลูก (เยื่อบุโพรงมดลูกอักเสบ) ของอุ้งเชิงกราน (การติดเชื้อในอุ้งเชิงกราน) และของท่อปัสสาวะ (ท่อปัสสาวะอักเสบ) 
- ป้องกันการติดเชื้อแบบลุกลามจากแบคทีเรีย 
- รักษาการติดเชื้อของอวัยวะในช่องท้อง 
- รักษาการติดเชื้อที่ผิวหนังหรือเยื่อเมือกต่างๆ 
- รักษาการติดเชื้อของไตและท่อไต (การติดเชื้อระบบทางเดินปัสสาวะ) 
- รักษาการติดเชื้อของเยื่อหุ้มสมอง (เยื่อหุ้มสมองอักเสบ) และในโพรงไขสันหลัง (ไขสัน     หลังอักเสบ) 
- รักษาอาการ Lemierre’s syndrome	(การติดเชื้อแบคทีเรียรุนแรงในช่องคอที่อาจเป็นสา เหตุให้เสียชีวิต/ตายได้) 
 ///// คาร์บาเพเนมมีกลไกการออกฤทธิ์อย่างไร? ///// 
กลไกการออกฤทธิ์ของยากลุ่มคาร์บาเพเนมคือ ตัวยาจะยับยั้งการสร้างผนังเซลล์ของแบคทีเรีย โดยตัวยาจะเข้าจับกับเอนไซม์ที่จำเป็นในการสังเคราะห์ผนังเซลล์ ซึ่งมีชื่อเรียกว่า Penicillin-binding protein enzymes ส่งผลให้แบคทีเรียหยุดการเจริญเติบโตและตายลงในที่สุด 
 ///// คาร์บาเพเนมมีรูปแบบการจัดจำหน่ายอย่างไร? ///// 
ยาคาร์บาเพเนมมีรูปแบบการจัดจำหน่าย ดังนี้ -ยาฉีดในรูปของยาเดี่ยว 
ยาฉีดที่ต้องผสมร่วมกับยาอื่น 
 ///// คาร์บาเพเนมมีขนาดการบริหารยาอย่างไร? ///// 
ปัจจุบันยาคาร์บาเพเนม มีการบริหารยา/การใช้ยาเป็นลักษณะของยาฉีด ขนาดและระยะเวลาของการใช้ รวมถึงความถี่ของการให้ยา จะขึ้นอยู่กับดุลยพินิจของแพทย์ผู้รักษา โดยอาศัยข้อมูลของโรคหรือชนิดของเชื้อแบคทีเรีย รวมไปถึง อายุ น้ำหนักตัว โรคประจำตัวของผู้ป่วย คุณสมบัติของตัวยาแต่ละตัวในกลุ่มคาร์บาเพเนม มาเป็นองค์ประกอบร่วมในการใช้ยาที่เหมาะสมและปลอดภัยต่อผู้ป่วย 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาคาร์บาเพเนม ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาคาร์บาเพเนม อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนม หรือรก และเข้าสู่ทารกจนก่อให้เกิดผลข้างเคียงได้ 
 ///// คาร์บาเพเนมมีผลไม่พึงประสงค์อย่างไร? ///// 
ยากลุ่มคาร์บาเพเนม สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น มีอาการระคายเคืองในบริเวณที่ฉีดยา ตัวสั่น ท้องเสีย ผื่นคัน คลื่นไส้ อาเจียน ลำไส้อักเสบ ไตทำงานผิดปกติ ความดันโลหิตต่ำ ในบางรายอาจพบอาการชัก 
 ///// มีข้อควรระวังการใช้คาร์บาเพเนมอย่างไร? ///// 
มีข้อควรระวังการใช้ยาคาร์บาเพเนม ดังนี้ เช่น 
- ห้ามใช้กับผู้ที่แพ้ยานี้ 
- ระวังการใช้ยานี้กับผู้ที่มีประวัติแพ้ยากลุ่ม Carbapenem, Penicillins , และยาปฏิชีวนะที่มีโครงสร้างของเบต้า-แลคแตม(Beta lactam)เป็นองค์ประกอบหลัก 
-  ระวังการใช้ยานี้กับผู้ป่วยโรคไต 
- ระวังการใช้ยานี้กับเด็ก 
- หลีกเลี่ยงการใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง ยาแผนปัจจุบันทุกชนิด (รวมยาคาร์บาเพเนมด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง 
ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ(อ่านเพิ่มเติมได้ในเว็บhaamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// คาร์บาเพเนมมีปฏิกิริยาระหว่างยากับยาตัวอื่นอย่างไร? ///// 
ยาคาร์บาเพเนมมีปฏิกิริยาระหว่างยากับยาตัวอื่น ดังนี้ เช่น 	-การใช้ยาคาร์บาเพเนม เช่น Meropenem, Panipenem, หรือ Imipenem ร่วมกับ ยารักษาอาการชัก เช่น Valproic acid จะทำให้ระดับความเข้มข้นของยารักษาอาการชักในกระแสเลือดลดต่ำลง หากมีความจำเป็นต้องใช้ยาร่วมกัน แพทย์จะปรับขนาดการใช้ให้เหมาะสมกับผู้ป่วยเป็นกรณีบุคคลไป 
- การใช้ยา Ertapenem ร่วมกับยา Tramadol อาจเป็นเหตุให้เกิดอาการชัก โดยเฉพาะในผู้สูงอายุ ผู้ที่ติดสุรา หรือผู้ที่มีประวัติเป็นโรคลมชักอยู่แล้ว หากไม่มีความจำเป็นใดๆ ควรหลีกเลี่ยงการใช้ยาร่วมกัน 
- หลีกเลี่ยงการใช้ยา Meropenem ร่วมกับวัคซีนชนิดใช้แบคทีเรียมีชีวิตที่กระตุ้นภูมิคุ้มกันต้านทานโรค เช่น วัคซีน ไข้ไทฟอยด์ ด้วย Meropenem จะทำให้การกระตุ้นภูมิคุ้มกันต้านทานโรคของวัคซีนดังกล่าวด้อยประสิทธิภาพลงไป ควรหยุดการใช้ Meropenem อย่างน้อย 3 วันขึ้นไป จึงจะสามารถให้วัคซีนดังกล่าวกับผู้ป่วยได้ 
 ///// ควรเก็บรักษาคาร์บาเพเนมอย่างไร? ///// 
ควรเก็บ ยาคาร์บาเพเนม ภายใต้อุณหภูมิ 15 – 25 องศาเซลเซียส(Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// คาร์บาเพเนมมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์บาเพเนมที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Carbapenem[2015,April4]
    2. http://www.drugs.com/drug-class/carbapenems.html [2015,April4] 

	3. http://www.srspharma.com/carbapenems.htm [2015,April4] 
	4. http://www.uic.edu/pharmacy/courses/pmpr342/itokazu/carbapenems.html [2015,April4]

	5. http://www.antibioticslist.com/carbapenems.html[2015,April4]
	6. http://www.mims.com/Thailand/drug/search/?q=ertapenem [2015,April4]
	7. http://www.mims.com/Thailand/drug/search/?q=Doripenem[2015,April4]
