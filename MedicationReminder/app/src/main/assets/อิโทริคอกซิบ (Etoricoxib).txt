อิโทริคอกซิบ (Etoricoxib)
 ///// บทนำ ///// 
อิโทริคอกซิบ (Etoricoxib) หรือยาชื่อการค้าที่คนรู้จัก คือ อาร์โคเซีย (Arcoxia) เป็นยากลุ่มเอ็นเซด (NSAIDs) ถูกนำมารักษาอาการปวดที่มีสาเหตุต่างๆ เช่น โรคข้อรูมาตอยด์ ข้ออักเสบ โรคเกาต์ และอาการปวดเฉียบพลัน 
จากการศึกษาด้านเภสัชจลนศาสตร์ (Pharmacokinetic, การศึกษาความเป็นไปของยาเมื่อ    ยาเข้าสู่ร่างกาย) พบว่า อิโทริคอกซิบดูดซึมได้ดีจากทางเดินอาหารถึง 100% และจะจับตัวกับพลาสมาโปรตีนในกระแสเลือดประมาณ 90% ตับจะเป็นตัวเปลี่ยนโครงสร้างทางเคมีของยานี้ ร่าง  กายต้องใช้เวลาประมาณ 22 ชั่วโมงในการกำจัดยาออกจากร่างกาย 50% โดยผ่านไปกับปัสสาวะประมาณ 70% และที่เหลือผ่านไปกับอุจจาระ 
สำหรับประเทศไทยจัดจำหน่ายอิโทริคอกซิบในชื่อการค้าว่า Arcoxia แต่ประเทศเพื่อนบ้าน อย่างเช่น อินเดีย จะมีบริษัทผู้ผลิตมากมายเพื่อเป็นการรองรับความต้องการของประชากรที่มีมาก   กว่าพันล้านคน ผนวกกับประสิทธิภาพการรักษาของยานี้สอดรับกับการตอบสนองของอาการโรคใน   ตัวผู้ป่วย คณะกรรมการอาหารและยาของไทยจัดให้อิโทริคอกซิบอยู่ในหมวดยาควบคุมพิเศษ การ   ใช้ยานี้จึงต้องเป็นไปตามคำสั่งของแพทย์แต่เพียงผู้เดียว 
 ///// ยาอิโทริคอกซิบมีสรรพคุณ (คุณสมบัติ) อย่างไร? ///// 
ยาอิโทริคอกซิบมีสรรพคุณ ดังนี้ 
- รักษาอาการปวดจาก ข้ออักเสบ/ข้อเสื่อม โรคข้อรูมาตอยด์ โรคเกาต์ 
- รักษาอาการปวด หลังผ่าตัด 
 ///// ยาอิโทริคอกซิบมีกลไกการออกฤทธิ์อย่างไร? ///// 
อิโทริคอกซิบมีกลไกการออกฤทธิ์ โดยตัวยาจะยับยั้งการทำงานของเอนไซม์ ชื่อไซโคล -  ออกซิจิเนส (COX-2, เอนไซม์ที่เกี่ยวข้องกับการอักเสบและการเจ็บปวด) เป็นผลให้ร่างกายลดการสร้างสารโพรสตาแกลนดิน (Prostagladin) ที่เป็นสาเหตุของความเจ็บปวด และยานี้ยังมีผลข้าง   เคียงต่อระบบทางเดินอาหารน้อย จึงถือเป็นข้อโดดเด่นของอิโทริคอกซิบ และใช้เป็นจุดขาย 
 ///// ยาอิโทริคอกซิบมีรูปแบบการจัดจำหน่ายอย่างไร? ///// 
ยาอิโทริคอกซิบมีรูปแบบการจัดจำหน่ายเป็น ยาเม็ดขนาดความแรง 30, 60, 90, และ 120 มิลลิกรัม/เม็ด 
 ///// ยาอิโทริคอกซิบมีขนาดรับประทานอย่างไร? ///// 
ยาอิโทริคอกซิบมีขนาดรับประทานดังนี้ 
ก. สำหรับอาการปวดจากข้อเสื่อม (Osteoarthritis): 
- ผู้ใหญ่: รับประทาน 60 มิลลิกรัม วันละครั้ง 
ข. สำหรับอาการปวดจากโรคข้อรูมาตอยด์ (Rheumatoid arthritis): 
- ผู้ใหญ่: รับประทาน 90 มิลลิกรัม วันละครั้ง 
ค. สำหรับอาการปวดจากโรคเกาต์แบบเฉียบพลัน: 
- ผู้ใหญ่: รับประทาน 120 มิลลิกรัม วันละครั้ง และรักษาต่อเนื่องได้ต้องไม่เกิน 8 วัน 
*****หมายเหตุ: 
- สามารถรับประทานยานี้ก่อนหรือหลังอาหารก็ได้ 
- ห้ามใช้ยานี้ในเด็กและในผู้มีอายุต่ำกว่า 16 ปี 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอิโทริคอกซิบ ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจ ลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอิโทริคอกซิบอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอิโทริคอกซิบ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาอิโทริคอกซิบมีผลไม่พึงประสงค์อย่างไร? ///// 
ยาอิโทริคอกซิบสามารถก่อให้เกิดผลไม่พึงประสงค์ (ผลข้างเคียง/อาการข้างเคียง)ดังนี้ เช่น รู้สึกไม่สบายภายในท้อง ส่งผลต่อการทำงานของหัวใจ (เช่น หัวใจเต้นผิดปกติ) ปวดศีรษะ วิงเวียน สับสน ซึมเศร้า ง่วงนอน นอนไม่หลับ แพ้แสงแดด มีอาการคล้ายเป็นโรคเลือด (มีห้อเลือดตามเนื้อตัว) ตัวบวม ปากแห้ง ความดันโลหิตสูง การรับรสชาติอาหารเปลี่ยนไป ช่องปากเป็นแผล เจ็บหน้าอก อ่อนเพลีย มีไข้คล้ายเป็นไข้หวัดใหญ่ และเป็นพิษกับไต 
 ///// มีข้อควรระวังการใช้ยาอิโทริคอกซิบอย่างไร? ///// 
มีข้อควรระวังการใช้ยาอิโทริคอกซิบดังนี้ 
- ห้ามใช้ยานี้กับผู้ที่มีโรคลำไส้อักเสบ 
- ห้ามใช้ยานี้กับผู้ที่มีโรคหัวใจล้มเหลวขั้นรุนแรง ผู้ป่วยที่มีโรคหลอดเลือดสมอง 
- ห้ามใช้ยานี้กับผู้ที่มีบาดแผลในช่องทางเดินอาหาร 
- ห้ามใช้ยานี้ในหญิงที่อยู่ในภาวะให้นมบุตรและในผู้ที่อายุต่ำกว่า 16 ปี 
- ระวังการใช้ยานี้กับหญิงตั้งครรภ์ 
- ระวังการใช้ยานี้กับผู้ที่มีภาวะเลือดออกง่าย 
- ระวังการใช้ยานี้กับผู้ที่เคยมีประวัติด้วยโรคหัวใจล้มเหลว 
- ระวังการใช้ยานี้กับผู้ป่วยที่มีอาการบวมของร่างกาย เนื่องจากเป็นโรคไต โรคตับ โรคหัวใจ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบัน   ทุกชนิด (รวมยาอิโทริคอกซิบด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้ง  ให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยา    ทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยา    ทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาอิโทริคอกซิบมีปฏิกิริยาระหว่างยากับยาตัวอื่นอย่างไร? ///// 
ยาอิโทริคอกซิบมีปฏิกิริยาระหว่างยากับยาตัวอื่นดังนี้ 
- การรับประทานยาอิโทริคอกซิบร่วมกับยาต้านการแข็งตัวของเลือด เช่น Warfarin อาจทำ  ให้เกิดภาวะเลือดออกง่าย หากไม่จำเป็นควรหลีกเลี่ยงการใช้ร่วมกัน 
- การรับประทานยาอิโทริคอกซิบร่วมกับยาแก้ปวดบางชนิด เช่น แอสไพริน อาจก่อให้เกิด  ความเสี่ยงของแผลในกระเพาะอาหารและลำไส้ หากมีความจำเป็นต้องใช้ร่วมกัน ควรต้องปรับ   ขนาดรับประทานให้เหมาะสม 
- การรับประทานยาอิโทริคอกซิบร่วมกับยากลุ่มเอ็นเสด (NSAIDs) ตัวอื่น เช่น Ibuprofen, Diclofenac, Naproxen อาจเกิดความเสี่ยงของภาวะเลือดออกในเดินอาหาร ควรหลีกเลี่ยงไม่นำมาใช้ร่วมกัน 
- การรับประทานยาอิโทริคอกซิบร่วมกับยาบางกลุ่ม อาจทำให้ระดับยาในกระแสเลือดของ  ยากลุ่มนั้นๆเพิ่มขึ้นจนก่อให้เกิดอาการข้างเคียง (ผลข้างเคียง) ตามมา อาจต้องปรับขนาดรับประ  ทานหรือหยุดการใช้ร่วมกัน ยากลุ่มดังกล่าว เช่น
		ยารักษาโรคหัวใจ เช่น Digoxin
		ยารักษาอาการทางจิตประสาท เช่น Lithium
		ยารักษามะเร็ง/ยาเคมีบำบัด เช่น Methotrexate 
		ยาเม็ดคุมกำเนิด เช่น Estrogens 
 ///// ควรเก็บรักษายาอิโทริคอกซิบอย่างไร? ///// 
ควรเก็บยาอิโทริคอกซิบที่อุณหภูมิต่ำกว่า 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาอิโทริคอกซิบมีชื่ออื่นอีกไหม? ผลิตจากบริษัทอะไรบ้าง? ///// 
ยาอิโทริคอกซิบที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Etoricoxib [2014,Sept13] 
	2. http://www.mims.com/USA/drug/info/etoricoxib/?type=full&amp;mtype=generic [2014,Sept13]
	3. http://www.mims.com/Hongkong/Drug/search/?q=etoricoxib [2014,Sept13]
	4. http://www.mims.com/Thailand/drug/search/?q=arcoxia [2014,Sept13]
	5. http://www.mims.com/India/drug/search/?q=etoricoxib [2014,Sept13]
	6. http://www.mims.com/Myanmar/Drug/search/?q=etoricoxib [2014,Sept13]
	7. http://www.mims.com/Philippines/Drug/search/?q=etoricoxib [2014,Sept13]
	8. http://drugs.webmd.boots.com/drugs/drug-186-Etoricoxib.aspx [2014,Sept13]
	9. http://www.netdoctor.co.uk/seniors-health/medicines/arcoxia.html [2014,Sept13]
	10. http://www.thefilipinodoctor.com/brand_pdf/Arcoxia.pdf [2014,Sept13]
