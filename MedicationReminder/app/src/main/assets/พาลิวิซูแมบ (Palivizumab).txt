พาลิวิซูแมบ (Palivizumab)
 ///// บทนำ ///// 
ยาพาลิวิซูแมบ (Palivizumab) เป็นยาประเภทโมโนโคลนอลแอนตีบอดี (Monoclonal antibody)  มีฤทธิ์รบกวนการรวมตัวของไวรัสอาร์เอสวี(Respiratory syncytial virus/RSV ที่ก่อ โรคอาร์เอสวี)กับเซลล์ในระบบทางเดินหายใจ  การผลิตยาชนิดนี้ต้องใช้เทคโนโลยีพันธุวิศวกรรมโดยการสร้างดีเอนเอสายผสม(Recombinant DNA technology)   ทางคลินิกนำยานี้มาใช้เป็นยาป้องกันโรคติดเชื้ออาร์เอสวี/โรคติดเชื้อทางเดินหายใจอาร์เอสวี/โรคอาร์เอสวีในเด็กเล็ก   และทางการแพทย์ยังค้นพบว่า ยาพาลิวิซูแมบเหมาะสมที่จะใช้กับเด็กเล็กที่มีอาการป่วยได้อีกหลายกลุ่ม เช่น 
- เด็กที่อายุต่ำกว่า 1 ปี และมีอาการป่วยเป็นโรคหัวใจแต่กำเนิด (Congenital heart disease) 
- เด็กที่อายุต่ำกว่า 1 ปี และป่วยด้วยโรคกล้ามเนื้อร่วมประสาท (Neuromuscular disorders) ทำให้ไม่สามารถขับเสมหะ-น้ำมูกออกจากระบบทางเดินหายใจตอนบนได้ 
- เด็กที่อายุต่ำกว่า 2 ปีที่มีภาวะภูมิคุ้มกันบกพร่อง หรือได้รับการปลูกถ่ายเซลล์ต้นกำเนิด หรือเด็กที่ได้รับการปลูกถ่ายปอดใหม่ และเด็กกลุ่มนี้อยู่ในฤดูกาลที่มีการระบาดของไวรัสอาร์เอสวี 
- เด็กดาวน์ซินโดรม(Down’s syndrome) ที่มีความเสี่ยงต่อการติดเชื้อโรค 	  ทางเดินหายใจตอนล่าง 
- เด็กเล็กในแถบอลาสก้าและอเมริกันอินเดียนเพราะเป็นกลุ่มเสี่ยงสูงต่อการติดเชื้อไวรัสอาร์เอสวี 
อนึ่ง แพทย์จะพิจารณาใช้ยาพาลิวิซูแมบกับเด็กเล็กที่มีอาการป่วยดังข้างต้นตามความเหมาะสมเป็นกรณีๆไป 
อนึ่ง ยาพาลิวิซูแมบเป็นยาฉีดที่ต้องฉีดเข้ากล้ามเนื้อ/ฉีดเข้ากล้าม การใช้ยาชนิดนี้จึงมีแต่ในสถานพยาบาลเท่านั้น  โดยควรฉีดยาเข็มแรกให้กับเด็กก่อนจะมีการระบาดของไวรัสอาร์เอสวี  และเพื่อประสิทธิผลในการป้องกันเมื่อมีการระบาดเกิดขึ้น ให้ฉีดยานี้เดือนละ 1ครั้ง ผู้ปกครองควรนำเด็กมารับการฉีดยาตรงตามที่แพทย์นัดหมายทุกครั้ง ซึ่ง แพทย์จะหยุดใช้ยานี้เมื่อการระบาดสิ้นสุดลง 
นอกจากนี้ ยังมีข้อห้ามใช้ยาพาลิวิซูแมบกับเด็กที่มีประวัติการแพ้ยาชนิดนี้ รวมถึงกลุ่มเด็กที่มีปริมาณเกล็ดเลือดในร่างกายต่ำ 
ยาพาลิวิซูแมบได้รับการรับรองให้ใช้เป็นยารักษาโรคมาตั้งแต่ปี ค.ศ.1958 (พ.ศ.2541) และมีวางจำหน่ายมาจนกระทั่งปัจจุบันภายใต้ยาชื่อการค้าว่า Synagis 
 
 ///// พาลิวิซูแมบมีสรรพคุณ(คุณสมบัติ)อย่างไร? ///// 
ยาพาลิวิซูแมบมีสรรพคุณ/ข้อบ่งใช้ เช่น 
- ใช้เป็นยาป้องกันการติดเชื้อไวรัสอาร์เอสวี (Respiratory syncytial virus ย่อว่า RSV) ที่ก่อโรค อาร์เอสวี 
 
 ///// พาลิวิซูแมบมีกลไกการออกฤทธิ์อย่างไร? ///// 
ยาพาลิวิซูแมบเป็นยาประเภทโมโนโคลนอลแอนตีบอดี  กลไกการออกฤทธิ์คือ ตัวยาจะเข้าจับกับไวรัสอาร์เอสอีที่ตำแหน่ง F Protein (Fusion protein)ของไวรัส ทำให้การรวมตัวของไวรัสกับเซลล์ในระบบทางเดินหายใจถูกรบกวน  ส่งผลให้ไวรัสอาร์เอสวีไม่สามารถเจาะหรือแทรกเข้าในเซลล์ต่างๆของระบบทางเดินหายใจของเด็กเล็ก  จึงเป็นที่มาของกลไกการป้องกันการติดโรคอาร์เอสวีดังกล่าว 
 
 ///// พาลิวิซูแมบมีรูปแบบการจัดจำหน่ายอย่างไร? ///// 
ยาพาลิวิซูแมบมีรูปแบบการจัดจำหน่าย เช่น 
- ยาฉีดแบบสารละลายปราศจากเชื้อ ที่ประกอบด้วย Palivizumab 100 มิลลิกรัม/มิลลิลิตร 
 
 ///// พาลิวิซูแมบมีขนาดการบริหารยาอย่างไร? ///// 
ยาพาลิวิซูแมบมีขนาดการบริหารยา/ใช้ยา เช่น 
- เด็กอายุตั้งแต่ 24 เดือนลงมา:	ฉีดยาเข้ากล้ามขนาด 15 มิลลิกรัม/น้ำหนักตัว 1 กิโลกรัม 1 ครั้ง/เดือน  ควรฉีดยาล่วงหน้าก่อนเข้าฤดูแพร่ระบาดของโรคอาร์เอสวี  และระหว่างการระบาดของโรคอาร์เอสวี ให้ฉีดยาซ้ำเดือนละ1ครั้งจนกว่าการระบาดของโรคจะยุติลง 
- เด็กอายุมากกว่า24 เดือน: ยังไม่มีข้อมูลทางคลินิกที่เพียงพอในการใช้ยานี้ 
- ผู้ใหญ่: ห้ามใช้ยานี้ 
อนึ่ง: 
- เพื่อให้ยานี้ในร่างกายเด็กทารกโดนทำลายลง จะต้องใช้เวลา 24.5 วัน 
จึงเป็นเหตุผลให้ฉีดยานี้เพียงเดือนละ 1ครั้งก็เพียงพอต่อการป้องกันโรค 
- มารับการฉีดยาตรงตามที่แพทย์นัดหมายทุกครั้ง 
*****หมายเหตุ:	ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยาพาลิวิซูแมบ  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก   ขึ้นผื่น หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ  เช่น โรคหัวใจ   โรคลมชัก   โรคหืด  รวมทั้งกำลังกินยา/ใช้ยาอะไรอยู่ เพราะยาพาลิวิซูแมบ อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์  หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมมารับการฉีดยาควรทำอย่างไร? ///// 
กรณีลืมหรือไม่สามารถนำเด็กมารับการฉีดยาพาลิวิซูแมบ ให้รีบทำการนัดหมายกับแพทย์/พยาบาล/บุคคลากรทางการแพทย์ ที่เกี่ยวข้อง เพื่อนัดหมานการฉีดยาครั้งใหม่โดยเร็ว 
 
 ///// พาลิวิซูแมบมีผลไม่พึงประสงค์อย่างไร? ///// 
ยาพาลิวิซูแมบสามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบหัวใจและหลอดเลือด: เช่น หัวใจเต้นผิดจังหวะ 
- ผลต่อระบบทางเดินหายใจ: เช่น มีอาการหายใจลำบาก/หลอดลมเกร็งตัว
 หอบหืด 
- ผลต่อผิวหนัง: เช่น ปวดบวมบริเวณที่ได้รับการฉีดยา  มีผื่นคัน  ลมพิษ 
- ผลต่อระบบทางเดินอาหาร: เช่น คลื่นไส้อาเจียน  ท้องเสีย 
- ผลต่อระบบประสาท: เช่น มีอาการชัก 
- ผลต่อระบบเลือด: เช่น ระดับเกล็ดเลือดต่ำ 
อนึ่ง 
- ผลข้างเคียงข้างต้นอาจจะเกิดหรือไม่ก็ได้ ทั้งนี้ขึ้นกับการตอบสนองของเด็ก/ผู้ป่วยแต่ละคน 
- มีอาการข้างเคียงบางอย่างหากเกิดขึ้นแล้ว แพทย์จำเป็นต้องพิจารณาหยุดการใช้ยานี้ เช่น มีผื่นคันหรือลมพิษขึ้นตามผิวหนัง  เกิดอาการหายใจลำบากหรือมีภาวะเลือดออกง่าย 
- กรณีพบเห็นอาการดังกล่าวข้างต้น ต้องรีบนำตัวเด็กส่งโรงพยาบาลทันที 
 
 ///// มีข้อควรระวังการใช้พาลิวิซูแมบอย่างไร? ///// 
มีข้อควรระวังการใช้ยาพาลิวิซูแมบ เช่น 
- ยานี้ไม่ได้ถูกออกแบบมาให้ใช้กับ  ผู้ใหญ่  สตรีมีครรภ์ หรือสตรีในภาวะให้นมบุตร 
- ระหว่างการใช้ยานี้ต้องระวังภาวะเลือดออกง่ายที่อาจเกิดกับเด็กเล็กที่ได้รับยาชนิดนี้ 
- กรณีใช้ยาพาลิวิซูแมบ แล้วเด็กมีอาการป่วยด้วยโรคอาร์เอสวี  ให้รีบนำตัวเด็กมาพบแพทย์ที่โรงพยาบาลทันที 
- พาเด็กมาพบแพทย์เพื่อการประเมินร่างกาย และรับการฉีดยาตามแพทย์นัดหมายทุกครั้ง 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาพาลิวิซูแมบด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด  และสมุนไพรต่างๆเพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด(อ่านเพิ่มเติมได้ในเว็บ haamor.com บทความเรื่องข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// พาลิวิซูแมบมีปฏิกิริยากับยาตัวอื่นอย่างไร? ///// 
ยาพาลิวิซูแมบ ยังไม่มีข้อมูลของการเกิดปฏิกิริยาระหว่างยา/ภาวะยาตีกันกับยาชนิดอื่น อย่างไรก็ตามหากพบเห็นอาการผิดปกติเมื่อใช้ยาพาลิวิซูแมบร่วมกับยาใดๆ ให้รีบนำ ตัวเด็กมาพบแพทย์/มาโรงพยาบาลทันที 
 
 ///// ควรเก็บรักษาพาลิวิซูแมบอย่างไร? ///// 
ควรเก็บรักษายาพาลิวิซูแมบ ดังนี้ เช่น 
- เก็บยาฉีดภายใต้อุณหภูมิ 2-8 องศาเซลเซียส(Celsius)  ห้ามเก็บยาในช่องแข็งตู้เย็น 
- เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น 
- ไม่เก็บยาที่เสื่อมสภาพหรือยาที่หมดอายุแล้ว 
 
 ///// พาลิวิซูแมบมีชื่ออื่นอีกไหม? ผลิตจากบริษัทอะไรบ้าง? ///// 
ยาพาลิวิซูแมบ มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Palivizumab [2018,June9] 
https://www.youtube.com/watch?v=oIoQ20EZulc [2018,June9] 
https://www.youtube.com/watch?v=QkxB3cpNjwc [2018,June9] 
https://www.drugs.com/monograph/palivizumab.html [2018,June9] 
https://www.drugs.com/mtm/palivizumab.html [2018,June9] 
http://www.mims.com/thailand/drug/info/palivizumab/?type=brief&amp;mtype=generic [2018,June9]
