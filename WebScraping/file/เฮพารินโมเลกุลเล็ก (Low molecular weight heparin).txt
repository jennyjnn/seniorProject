เฮพารินโมเลกุลเล็ก (Low molecular weight heparin)
 ///// บทนำ ///// 
ยาเฮพาริน(Heparin)เป็นยาที่มีฤทธิ์ต่อต้านและขัดขวางการจับตัวของเกล็ดเลือด(ยาในกลุ่ม ยาต้านการแข็งตัวของเลือด)  ประโยชน์ในทางคลินิกของยาเฮพารินมีดังนี้ เช่น 
- บำบัดและป้องกันภาวะลิ่มเลือดของหลอดเลือดดำ(Deep vein thrombosis) 
- บำบัดภาวะหลอดเลือดอุดตันในปอด/สิ่งหลุดอุดหลอดเลือดปอด(Pulmonary embolism) 
- รักษาภาวะลิ่มเลือดอุดตันภายในหลอดเลือดแดง(Arterial thromboembolism) 
- บำบัดอาการผู้ป่วยด้วยโรคหัวใจล้ม(Heart attack คือ โรคกล้ามเนื้อหัวใจตายเฉียบพลัน) 
- รักษาอาการผู้ที่มีภาวะกล้ามเนื้อหัวใจตายจากหลอดเลือดตีบ(Unstable angina) 
ทั้งนี้ ยาเฮพารินมีรูปแบบเภสัชภัณฑ์เป็นยาฉีดเท่านั้น  นักวิทยาศาสตร์สามารถสกัดยา/ตัวยาเฮพารินาจากปอดของสัตว์ประเภทวัว และจากลำไส้เล็กของสุกร  จากการศึกษาพบว่า องค์ประกอบโครงสร้างพื้นฐานในระดับโมเลกุลของเฮพาริน เป็นสารประเภทคาร์โบไฮเดรตที่มีการเรียงตัวกันเป็นสายยาว(Long chain)   สารเฮพารินในธรรมชาติยังมีความแตกต่างกันโดยใช้มวลโมเลกุลมาเป็นตัวบ่งบอกคุณสมบัติ   โดย ทั่วไป ยาเฮพารินที่พบเห็น จะมีมวลโมเลกุลอยู่ในช่วง 5–40 กิโลดัลตัน(KDa/ Kilodalton) และสาร/ยาเฮพารินที่นำมาใช้ทางคลินิก มักจะมีมวลโมเลกุลอยู่ในช่วง 12–15 กิโลดัลตัน 
ปัจจุบันนักวิทยาศาสตร์ได้แบ่งยาเฮพารินออกเป็น 2 กลุ่มใหญ่ๆ คือ 
Unfractionated heparin(UFH) และ เฮพารินโมเลกุลเล็ก (Low molecular weight heparin ย่อว่า LMWH) 
 
 ///// เฮพารินโมเลกุลเล็กคืออะไร? ///// 
สาร/ยาเฮพารินโมเลกุลเล็ก(LMWH) เป็นยาเฮพารินที่มีมวลโมเลกุลไม่เกิน 8 กิโลดาลตัน  ทางคลินิก สามารถใช้ยาเฮพารินโมเลกุลเล็กเป็นทั้งยารักษาและยาป้องกันการจับตัวของลิ่มเลือดที่เกิดในหลอดเลือดดำและในหลอดเลือดแดง  และ LMWH มีความแตกต่างจากเฮพารินประเภท Unfractionated heparin ดังนี้ 
 
ดังนั้น หากมองในภาพรวมๆ จะพบว่า ยาเฮพารินโมเลกุลเล็ก/ LMWH น่าจะได้รับความนิยมมากกว่าชนิด UFH 
 
 ///// เฮพารินโมเลกุลเล็กมีกี่แบบ? ///// 
ยาเฮพารินโมเลกุลเล็ก/ LMWH ยังถูกแบ่งย่อยและมีชื่อเรียกตามมวลโมเลกุล ดังนี้ 
- Bemiparin	มีมวลโมเลกุลเฉลี่ย 3.6 กิโลดัลตัล 
- Nadroparin  มีมวลโมเลกุลเฉลี่ย 4.3 กิโลดัลตัล 
- Reviparin	มีมวลโมเลกุลเฉลี่ย 4.4 กิโลดัลตัล 
- Enoxaparin มีมวลโมเลกุลเฉลี่ย 4.5 กิโลดัลตัล 
- Parnaparin	 มีมวลโมเลกุลเฉลี่ย 5.0 กิโลดัลตัล 
- Certoparin	มีมวลโมเลกุลเฉลี่ย 5.4 กิโลดัลตัล 
- Dalteparin  มีมวลโมเลกุลเฉลี่ย 5.0 กิโลดัลตัล 
- Tinzaparin  มีมวลโมเลกุลเฉลี่ย 6.5 กิโลดัลตัล 
นอกจากความแตกต่างกันในด้านมวลโมเลกุลแล้ว LMWH แต่ละตัวยังส่งผลต่อปัจจัยที่เกี่ยวพันธ์กับการจับตัวของเกล็ดเลือด อย่างปัจจัยที่เรียกว่า Factor Xa และ Factor IIa ในสัดส่วนที่แตกต่างกันออกไป  มีLMWHบางตัวที่จัดจำหน่ายในประเทศไทย อาทิ  Nadroparin,  Enoxaparin,  และ Tinzaparin เป็นต้น 
 
 ///// เฮพารินโมเลกุลเล็กมีข้อห้ามใช้อะไรบ้าง? ///// 
ยาเฮพารินโมเลกุลเล็กมีข้อห้ามใช้ เช่น 
1. ห้ามใช้กับผู้ที่มีประวัติแพ้ยานี้/ LMWH 
2. ห้ามใช้กับผู้ที่มีอาการแพ้สารประกอบ/สารกันบูดประเภทซัลไฟท์(Sulfite) หรือแพ้สารเบนซิลแอลกอฮอล์ (Benzyl alcohol) ด้วยในสูตรตำรับของยาเฮพารินโมเลกุลเล็กจะมีองค์ประกอบของสารดังกล่าวอยู่ด้วย 
3. ห้ามใช้กับผู้ที่มีภาวะเลือดออกง่าย หรือผู้ที่มีประวัติหลังการใช้ยาประเภทเฮพารินแล้วเกิดภาวะเกล็ดเลือดต่ำตามมา 
4. ห้ามใช้ขณะที่ผู้ป่วยมีภาวะเลือดออกอยู่แล้ว เช่น เลือดออกในกระเพาะอาหาหรือในลำไส้(เลือดออกในทางเดินอาหาร) 
5. ห้ามใช้กับผู้ป่วยโรคไต  ด้วย ยาเฮพารินโมเลกุลเล็ก จะมีการกำจัดออกจากร่างกายโดยผ่านทิ้งไปทางที่ไต/ทางปัสสาวะ  ดังนั้นผู้ป่วยโรคไตจะกำจัดยาเฮพารินโมเลกุลเล็กออกจากร่างกายได้ช้าและน้อยกว่าปกติ จึงจะส่งผลทำให้เกิดภาวะเลือดออกง่ายตามมา 
6. ระวังการใช้ยาเฮพารินโมเลกุลเล็กกับสตรีมีครรภ์/ตั้งครรภ์ และสตรีในภาวะให้นมบุตร 
7. ห้ามใช้ยาเฮพารินโมเลกุลเล็กที่หมดอายุแล้ว 
8. ห้ามแบ่งยาให้ผู้อื่นใช้ 
9. ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาเฮพารินโมเลกุลเล็กด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด  และสมุนไพรต่างๆ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เฮพารินโมเลกุลเล็กมีผลไม่พึงประสงค์อย่างไร? ///// 
ยาเฮพารินโมเลกุลเล็กสามารถก่อให้เกิดผลไม่พึงประสงค์จากยา(ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบทางเดินอาหาร: เช่น  คลื่นไส้  เบื่ออาหาร  ท้องเสีย 
- ผลต่อระบบประสาท: เช่น  มีไข้ 
- ผลต่อระบบหัวใจและหลอดเลือด:  เช่น  หัวใจเต้นผิดจังหวะ   หัวใจล้มเหลว 
- ผลต่อตับ: เช่น  เอนไซม์การทำงานของตับในเลือดสูงขึ้น 
- ผลต่อระบบโลหิตวิทยา:  เช่น มีภาวะเลือดออกง่าย  เกล็ดเลือดต่ำ  โลหิตจาง 
 
 ///// กรณีได้รับเฮพารินโมเลกุลเล็กเกินขนาดแก้ไขได้อย่างไร? ///// 
ทางคลินิก จะใช้ยา Protamine sulfate ซึ่งมีฤทธิ์ต้านการทำงานของเฮพาริน  ปกติ Protamine sulfate จะถูกจัดเตรียมคู่กับยาเฮพารินที่รวมถึงยาเฮพารินโมเลกุลเล็ก เพื่อใช้เป็นยาต้านพิษ/ผลข้างเคียงรุนแรงของยาเฮพาริน 
 
 ///// เฮพารินโมเลกุลเล็กมีรูปแบบการจัดจำหน่ายอย่างไร? ///// 
ยาเฮพารินโมเลกุลเล็กมีรูปแบบการจัดจำหน่ายเป็นลักษณะยาที่ต้องฉีดเข้าใต้ผิวหนัง 
 
 ///// เฮพารินโมเลกุลเล็กมีขนาดการบริหารยาอย่างไร? ///// 
เราจะพบเห็นการใช้ยาเฮพารินโมเลกุลเล็กได้ในสถานพยาบาลเท่านั้น และการใช้ยาจะต้องอยู่ภายใต้คำสั่งของแพทย์แต่ผู้เดียว 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยาเฮพารินโมเลกุลเล็ก  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น  หรือแน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยาเฮพารินโมเลกุลเล็กอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// เฮพารินโมเลกุลเล็กมีปฏิกิริยาระหว่างยากับยาตัวอื่นอย่างไร? ///// 
ยาเฮพารินโมเลกุลเล็กมีปฏิกิริยาระหว่างยากับยาตัวอื่น เช่น 
- ห้าม/หลีกเลี่ยงการใช้ยาเฮพารินโมเลกุลเล็กกับยา กลุ่มNSAIDs , Aspirin  
Dextran,  และยาต้านการจับตัวของเกล็ดเลือด/ยาต้านเกล็ดเลือดชนิดรับประทาน  เพราะจะทำให้มีภาวะเลือดออกง่ายมากขึ้นตามมา 
 
 ///// ควรเก็บรักษาเฮพารินโมเลกุลเล็กอย่างไร? ///// 
ควรเก็บยาเฮพารินโมเลกุลเล็กภายใต้คำแนะนำของเอกสารกำกับยา  เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น ห้ามเก็บยาในช่องแช่แข็งตู้เย็น  และเก็บยาให้พ้นมือเด็กและสัตว์เลี้ยง 
 
 ///// เฮพารินโมเลกุลเล็กมีชื่ออื่นอีกไหม? ผลิตจากบริษัทอะไรบ้าง? ///// 
ยาเฮพารินโมเลกุลเล็ก มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
https://en.wikipedia.org/wiki/Heparin#Heparin_structure [2017,Dec23] 
https://en.wikipedia.org/wiki/Low_molecular_weight_heparin [2017,Dec23] 
https://en.wikipedia.org/wiki/Enoxaparin_sodium#Side_effects [2017,Dec23] 
https://www.old.health.gov.il/units/pharmacy/trufot/alonim/Fraxiparine_Dr_1312356668736.pdf [2017,Dec23] 
https://www.accessdata.fda.gov/drugsatfda_docs/label/2008/020484s011lbl.pdf [2017,Dec23] 
https://www.accessdata.fda.gov/drugsatfda_docs/label/1999/20287s8lbl.pdf [2017,Dec23]
