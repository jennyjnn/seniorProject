แอคทิเวล (Activelle)
 ///// บทนำ ///// 
ยาแอคทิเวล (Activelle) เป็นยาเม็ดชนิดรับประทานที่ประกอบไปด้วยฮอร์โมนเพศหญิงสัง เคราะห์ 2 ตัวคือ Estradiol ขนาด 1 มิลลิกรัมและ Norethisterone acetate 0.5 มิลลิกรัมต่อเม็ด ทางคลินิกจะใช้ยาแอคทิเวลมาบำบัดรักษาอาการขาดฮอร์โมนเพศในสตรีที่เพิ่งหมดประจำเดือนหรือที่เราได้ยินคำพูดว่า“วัยทอง” นั่นเอง นอกจากนี้ยังใช้เป็นยาบำบัดโรคกระดูกพรุนที่เสี่ยงต่อกระดูก  หักง่ายในสตรีที่สูงอายุอีกด้วย 
อาจจำแนกกลุ่มสตรีที่สามารถใช้ยาแอคทิเวลออกเป็น 2 กลุ่มใหญ่ๆคือ สตรีที่หมดประจำ เดือนตั้งแต่ 1 ปีขึ้นไป และสตรีที่มีอายุมากกว่า 65 ปีขึ้นไป ซึ่งผู้ป่วยทั้ง 2 กลุ่มจะต้องใช้ยาโดยเป็นไปตามคำสั่งของแพทย์ผู้รักษาเท่านั้น 
ยาแอคทิเวลถูกออกแบบมาให้สามารถใช้ร่วมกับยาอื่นที่นำมารักษาภาวะพร่องฮอร์โมนและภาวะของวัยหมดประจำเดือน ข้อสำคัญประการหนึ่งคือ ผู้ป่วยที่จะใช้ยานี้ต้องมีมดลูกที่เป็นปกติเช่น ไม่เป็นเนื้องอกหรือมะเร็ง แพทย์จะแนะนำให้ผู้ป่วยรับประทานยาเพียงวันละเม็ด และเน้นการรับประ ทานยาตรงเวลาเพื่อความคงที่ของระดับฮอร์โมนเพศในร่างกาย การรักษาภาวะพร่องฮอร์โมนในเพศหญิงแพทย์จะใช้ขนาดยาที่ต่ำที่สุดแต่ให้ประสิทธิผลการรักษาสูงสุด และใช้ในระยะเวลาในการรักษาที่เหมาะสมที่ต่างกันในแต่ละผู้ป่วยโดยขึ้นกับดุลยพินิจของแพทย์ ซึ่งต้องอาศัยการตรวจร่างกายผู้ ป่วยมาเป็นส่วนประกอบกัน ไม่แนะนำให้ผู้ป่วยปรับขนาดรับประทานยาหรือหยุดการใช้ยานี้ด้วยตนเองโดยเด็ดขาด ด้วยยากลุ่มฮอร์โมนจัดเป็นสารที่มีฤทธิ์แรง การใช้ผิดสัดส่วนนอกจากจะไม่ทำให้อาการป่วยทุเลาลงยังอาจก่อให้เกิดผลเสียต่อร่างกายได้อย่างมากมาย 
 ///// แอคทิเวลมีสรรพคุณ (คุณสมบัติ) อย่างไร? ///// 
ยาแอคทิเวลมีสรรพคุณ/ข้อบ่งใช้เช่น 
- รักษาและบำบัดอาการของสตรีที่เพิ่งหมดประจำเดือนเช่น ภาวะช่องคลอดแห้ง ร้อนวูบวาบ เหงื่อออกผิดปกติ มีอาการหนาวสั่น นอนไม่หลับ เป็นต้น (อ่านเพิ่มเติมในเว็บ haamor.com บท ความเรื่อง วัยหมดประจำเดือน) 
- ป้องกันภาวะกระดูกพรุนในสตรีวัยหมดประจำเดือน 
 ///// แอคทิเวลมีกลไกการออกฤทธิ์อย่างไร? ///// 
ยาแอคทิเวลมีกลไกการออกฤทธิ์คือ 
- ตัวยา Estradiol จะไปกระตุ้นให้เกิดการสังเคราะห์โปรตีนส่งผลให้เซลล์ของร่างกายแข็งแรง และยังช่วยปรับปรุงการทำงานภายในตัวเซลล์ให้ดีขึ้น นอกจากนี้ยังลดการสูญเสียแคลเซียมของกระ ดูกซึ่งส่งผลช่วยป้องกันภาวะกระดูกพรุนอีกด้วย 
- ส่วนตัวยา Norethisterone จะช่วยเสริมสร้างกระบวนการเจริญของเซลล์ในร่างกาย ทั้งช่วยปรับสมดุลของฮอร์โมนเพศหญิง ป้องกันภาวะเลือดออกอย่างผิดปกติ 
 ///// แอคทิเวลมีรูปแบบการจัดจำหน่ายอย่างไร? ///// 
ยาแอคทิเวลมีรูปแบบการจัดจำหน่ายเช่น 
ก. ยาเม็ดชนิดรับประทานที่ประกอบด้วย Estradiol 1 มิลลิกรัม + Norethisterone acetate 0.5 มิลลิกรัมต่อเม็ด 
ข.ยาเม็ดชนิดรับประทานที่ประกอบด้วย Estradiol และ ฮอร์โมนเพศตัวอื่น: เช่น 
- Estradiol hemihydrate 1 มิลลิกรัม + Drospirenone 2 มิลลิกรัมต่อเม็ด 
- Estradiol valerate 2 มิลลิกรัม + Cyproterone acetate 1 มิลลิกรัมต่อเม็ด 
- Estradiol valerate 2 มิลลิกรัม+ Norgestrel 0.5 มิลลิกรัมต่อเม็ด 
 ///// แอคทิเวลมีขนาดรับประทานอย่างไร? ///// 
ยาแอคทิเวลมีขนาดรับประทานเช่น รับประทานวันละ 1 เม็ดที่เวลาเดียวกัน สามารถรับประทานยาก่อนหรือหลังอาหารก็ได้ 
ปกติยาแอคทิเวลจะมีขนาดบรรจุ 28 เม็ด/แผง เมื่อรับประทานครบ 28 เม็ดจึงค่อยเริ่มรับประ ทานยาแผงใหม่ และหากใช้ยาไปแล้ว 3 เดือนอาการของภาวะหมดประจำเดือน (อ่านเพิ่มเติมในเว็บ haamor.com บทความเรื่อง วัยหมดประจำเดือน) ไม่ดีขึ้น ให้กลับมาพบแพทย์เพื่อปรับแนวทางการรักษาใหม่ 
*อนึ่ง ยานี้ใช้ในผู้ใหญ่ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแอคทิเวล ผู้ป่วยควรแจ้งแพทย์/พยาบาลและเภสัชกร ดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาแอคทิเวลอาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาแอคทิเวลถ้าไม่เกิน 12 ชั่วโมงนับจากเวลาที่เคยรับประทานสามารถรับประทานยาได้ตามปกติ หากลืมรับประทานเกินเวลา 12 ชั่วโมงไม่ต้องรับประทานยา ให้ข้ามไปรับประทานในวันถัดไป โดยไม่ต้องเพิ่มจำนวนยาเป็น 2 เท่า 
 ///// แอคทิเวลมีผลไม่พึงประสงค์อย่างไร? ///// 
ยาแอคทิเวลอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ไม่กับทุกคน อาจพบผู้ป่วยบางรายมีอาการแพ้ยานี้ โดยจะแสดงอาการผื่นคัน ตัวบวม ไปจนถึงขั้นหายใจไม่ออก/หายใจลำบาก ความดันโลหิตต่ำ ผิวซีดและเย็น รู้สึกวิงเวียน เหงื่อออกมาก หากพบอาการเหล่านี้ ต้องรีบหยุดการใช้ยาแล้วไปพบแพทย์/ไปโรงพยาบาลทันที/ฉุกเฉิน 
ทั้งนี้ การใช้ยานี้ในช่วงแรกๆอาจพบอาการเลือดออกทางช่องคลอด กรณีที่ใช้ยาแล้วถึง 3 เดือนและอาการเลือดออกทางช่องคลอดยังมีอยู่ ต้องกลับไปปรึกษาแพทย์/ไปโรงพยาบาลเพื่อปรับแนวทางการรักษาใหม่ 
สำหรับอาการข้างเคียงโดยทั่วไปจากยานี้อาจพบภาวะเจ็บหน้าอก เจ็บเต้านม ปวดศีรษะ น้ำ หนักตัวเพิ่มขึ้นด้วยเกิดจากภาวะบวมน้ำ ช่องคลอดอักเสบ ปวดศีรษะไมเกรน ติดเชื้อราที่อวัยวะเพศ(เช่น เชื้อราช่องคลอด) อาจพบเนื้องอกของมดลูกเกิดขึ้นได้ ซึมเศร้า เต้านมใหญ่ขึ้น ปวดหลัง 
สำหรับอาการข้างเคียงจากยานี้ที่พบเห็นได้แต่ไม่มากนักเช่น ปวดท้อง ท้องอืด เป็นสิว ผมร่วง เกิดภาวะอักเสบของหลอดเลือดดำ ขาเป็นตะคริว บางรายอาจมีภาวะเลือดจับตัวเป็นลิ่มเลือดในหลอดเลือดดำ ความดันโลหิตสูง เกิดนิ่วในกระเพาะปัสสาวะ อาเจียน ตาพร่า นอนไม่หลับ วิตกกัง วล น้ำหนักลด แสบร้อนกลางหน้าอก คันบริเวณอวัยวะเพศ มีภาวะหัวใจล้มเหลว เกิดภาวะสมองขาดเลือด 
สำหรับผู้ที่ได้รับยานี้เกินขนาดอาจพบอาการอาเจียนรุนแรง ซึ่งหากมีอาการดังกล่าวหรือมีอา การผิดปกติที่รุนแรงต่างๆหลังรับประทานยานี้ควรต้องรีบพบแพทย์/ไปโรงพยาบาลทันที/ฉุกเฉิน 
 ///// มีข้อควรระวังการใช้แอคทิเวลอย่างไร? ///// 
มีข้อควรระวังการใช้ยาแอคทิเวลเช่น 
-  ห้ามใช้กับผู้ที่แพ้ยานี้ 
-  ห้ามใช้ยานี้กับผู้ป่วยที่มีประวัติเป็นมะเร็งเต้านมมาก่อน 
- ห้ามใช้ยานี้กับผู้ที่มีเลือดออกบริเวณอวัยวะเพศอย่างผิดปกติโดยที่แพทย์เองก็ยังหาสาเหตุไม่ได้ 
- ห้ามใช้ยานี้กับผู้ที่เป็นหลอดเลือดดำขอดหรือผู้ที่มีภาวะหลอดเลือดที่ปอดอุดตัน 
- ห้ามใช้ยานี้กับผู้ป่วยโรคตับโดยที่ตับยังไม่กลับคืนสภาพมาเป็นปกติ 
- ห้ามใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
-  ก่อนการใช้ยานี้แพทย์จะสอบถามถึงประวัติการป่วย ประวัติสุขภาพ โรคประจำตัว มีการใช้ยาชนิดใดเป็นประจำหรือไม่ ผู้ป่วยต้องให้ความร่วมมือในการตอบคำถามกับแพทย์ซึ่งจะเป็นประโยชน์กับตัวผู้ป่วยเอง 
-  ระหว่างการใช้ยานี้ให้ระวังการเกิดโรคหัวใจ และภาวะสมองขาดเลือด หรือเกิดเนื้องอกมดลูก เนื้องอกรังไข่ 
-  ห้ามแบ่งยาให้ผู้อื่นใช้ 
- ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแอคทิเวลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดัง นั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่ม เติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// แอคทิเวลมีปฏิกิริยาระหว่างยากับยาตัวอื่นอย่างไร? ///// 
ยาแอคทิเวลมีปฏิกิริยาระหว่างยากับยาตัวอื่นเช่น 
 
- การใช้ยาแอคทิเวลร่วมกับยากันชักเช่น Carbamazepine, Phenobarbital, Phenyltoin หรือใช้ร่วมกับยาต้านวัณโรคเช่น Rifampicin, Rifabutin หรือยารักษาโรคเอดส์เช่น Nevirapine, Efavirenz, Ritovir และ Nelfinavir กลุ่มยาเหล่านี้จะทำให้ประสิทธิภาพการรักษาของยาแอคทิเวลด้อยลงไป หากจำเป็นต้องใช้ร่วมกันแพทย์อาจปรับขนาดการใช้ยาให้เหมาะสมกับผู้ป่วยเป็นกรณีๆ  ไป 
- การใช้ยาแอคทิเวลร่วมกับยา Ketoconazole อาจทำให้ฤทธิ์การรักษาของยาแอคทิเวลเพิ่มสูงขึ้น เพื่อความเหมาะสมต่อสุขภาพผู้ป่วย ควรหลีกเลี่ยงการใช้ร่วมกันหรือแพทย์ปรับขนาดการใช้         ยาให้เหมาะสมเป็นรายบุคคลไป 
- การใช้ยาแอคทิเวลร่วมกับยา Cyclosporine อาจทำให้ระดับของยา Cyclosporin ในกระแสเลือดมีมากขึ้นจนเกิดผลข้างเคียงติดตามมา หากจำเป็นต้องใช้ยาร่วมกันแพทย์จะปรับขนาดการใช้     ให้เหมาะสมเป็นกรณีๆไป 
 ///// ควรเก็บรักษาแอคทิเวลอย่างไร? ///// 
ควรเก็บยาแอคทิเวลภายใต้อุณหภูมิ 30 องศาเซลเซียส (Celsius) ห้ามเก็บยาในช่องแช่แข็งตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// แอคทิเวลมีชื่ออื่นอีกไหม? ผลิตจากบริษัทอะไรบ้าง? ///// 
ยาแอคทิเวลที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://mims.com/Hongkong/drug/info/Activelle/?type=full#Indications[2015,July11] 
http://chealth.canoe.com/drug_info_details.asp?brand_name_id=5037[2015,July11] 
http://www.medicines.ie/medicine/14523/XPIL/Activelle[2015,July11] 
http://mims.com/Hongkong/drug/info/Activelle/?type=full[2015,July11]
