แอมโมเนียมแลคเตท (Ammonium lactate)
 ///// บทนำ ///// 
ยาแอมโมเนียมแลคเตท (Ammonium lactate) เป็นสารประกอบที่มีฤทธิ์ต้านเชื้อแบคทีเรียในระดับต่ำๆมักใช้เป็นส่วนประกอบในโลชั่นบำรุงผิวหนัง รักษาอาการผิวแห้งหรือผื่นคัน หลังการใช้แอมโมเนียมแลคเตทอาจทำให้ผิวหนังมีความไวกับแสงอาทิตย์/แสงแดดได้มากขึ้น ดังนั้นขณะที่ใช้ยานี้ควรหลีกเลี่ยงการออกแดดโดยตรง หรือต้องสวมใส่เสื้อผ้าปกปิดผิวหนังอย่างมิดชิด หรือใช้สารกันแดด/ครีมกันแดดทาผิวป้องกันก่อนการออกแดด 
รูปแบบยาแผนปัจจุบันของยาแอมโมเนียมแลคเตทจะเป็นประเภทยาทาภายนอก/ยาใช้ภายนอก  เช่น โลชั่นขนาดความเข้มข้น 12% 
อนึ่งมีข้อควรระวังที่สำคัญๆซึ่งผู้บริโภคควรทราบก่อนการใช้ยาประเภทแอมโมเนียมแลคเตทคือ 
- เป็นยาทาภายนอกจึงห้ามรับประทานและห้ามไม่ให้เข้าตา 
- หลีกเลี่ยงการใช้ยานี้ทาบริเวณแผลเปิด แผลพุพอง ด้วยจะทำให้เกิดอาการแสบร้อนหรือคันในบริเวณที่ใช้ยาได้อย่างมาก 
- ไม่ควรใช้ทาในบริเวณใบหน้าด้วยความแรงของยานี้สามารถส่งผลให้ผิวหนังใบหน้าเกิดอาการ                  แพ้ขึ้นมาได้ 
- ควรใช้ยานี้ตามคำสั่งแพทย์เท่านั้น ไม่สมควรไปซื้อหามาใช้เอง 
- การทายานี้ควรใช้กับบริเวณที่มีอาการเท่านั้น ไม่ควรทายาเป็นบริเวณกว้างหรือทาผิวหนังบริเวณที่ไม่มีอาการผิดปกติแต่อย่างใด 
ทั้งนี้ยาทาประเภทแอมโมเนียมแลคเตทไม่เหมาะที่จะใช้กับผู้ป่วยเด็ก ด้วยยังไม่มีข้อมูลทาง                      คลินิกมาสนับสนุนถึงความปลอดภัยในการใช้ยานี้ หรือแม้แต่การที่จะใช้ยานี้กับสตรีตั้งครรภ์ หรือสตรีที่อยู่ในภาวะให้นมบุตร ก็ควรต้องเป็นไปตามคำสั่งแพทย์เท่านั้น 
 ///// แอมโมเนียมแลคเตทมีสรรพคุณ (คุณสมบัติ) อย่างไร? ///// 
ยาแอมโมเนียมแลคเตทมีสรรพคุณ/ข้อบ่งใช้เช่น 
- รักษาอาการผด ผื่นคัน ตามผิวหนัง 
- บำบัดอาการผิวแห้งของโรคเด็กดักแด้ (Ichthyosis) 
- บำบัดภาวะผิวแห้ง (Xerosis) 
 ///// แอมโมเนียมแลคเตทมีกลไกการออกฤทธิ์อย่างไร? ///// 
กลไกการออกฤทธิ์ของยาแอมโมเนียมแลคเตทคือ ตัวยาจะช่วยเพิ่มความชุ่มชื้นให้กับผิวหนังได้เป็นเวลานาน อีกทั้งสามารถยับยั้งการเจริญเติบโตของแบคทีเรียได้ในระดับต่ำๆ จากกลไกดังกล่าวส่งผลให้เกิดฤทธิ์ในการรักษาตามสรรพคุณ 
 ///// แอมโมเนียมแลคเตทมีรูปแบบการจัดจำหน่ายอย่างไร? ///// 
ยาแอมโมเนียมแลคเตทมีรูปแบบการจัดจำหน่ายเช่น 
- โลชั่นทาผิวภายนอก ขนาดความเข้มข้น 12% 
- ครีมทาผิว ขนาดความเข้มข้น 12% 
 ///// แอมโมเนียมแลคเตทมีขนาดการบริหารยาอย่างไร? ///// 
ยาแอมโมเนียมแลคเตทมีขนาดการบริหารยาเช่น 
- ผู้ใหญ่: ทาผิวในบริเวณที่มีอาการวันละ 2 ครั้งหรือทายาตามคำสั่งแพทย์ 
- เด็ก: ยังไม่มีข้อมูลทางคลินิกที่สนับสนุนถึงความปลอดภัยในการใช้ยานี้ในเด็ก การใช้ยานี้ในเด็กจึงขึ้นกับดุลพินิจของแพทย์เป็นกรณีๆไป 
*****หมายเหตุ: 
- ขนาดและระยะเวลาของการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาแอมโมเนียมแลคเตท ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาแอมโมเนียมแลคเตทอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
หากลืมทายาแอมโมเนียมแลคเตทสามารถทายาเมื่อนึกขึ้นได้ ถ้าเวลาใกล้เคียงกับใช้ยาในครั้งถัดไป ไม่จำเป็นต้องทายาเพิ่มเป็น 2 เท่า 
 ///// แอมโมเนียมแลคเตทมีผลไม่พึงประสงค์อย่างไร? ///// 
ยาแอมโมเนียมแลคเตทสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น แสบ คัน และมีรอยแดง ในบริเวณผิวหนังที่ทายานี้ อาจทำให้ผิวแห้งได้เล็กน้อยหรืออาจทำให้สีผิวจางลง 
 ///// มีข้อควรระวังการใช้แอมโมเนียมแลคเตทอย่างไร? ///// 
มีข้อควรระวังการใช้ยาแอมโมเนียมแลคเตทเช่น 
- ห้ามใช้กับผู้ที่มีประวัติแพ้ยานี้ 
- ห้ามรับประทานยานี้และห้ามมิให้ยานี้เข้าตา 
- ห้ามใช้ยาที่มีสภาพเปลี่ยนไปจากเดิม 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร และเด็ก โดยไม่มีคำสั่งแพทย์ 
- การทายานี้ซ้ำๆเป็นเวลานานๆ ตัวยาสามารถดูดซึมผ่านทางผิวหนังเข้าสู่กระแสเลือดได้ซึ่งอาจก่อให้เกิดอาการวิงเวียนและ/หรือมีอาการแพ้ยาได้ 
- หลีกเลี่ยงการทายานี้ในบริเวณใบหน้าด้วยอาจจะเกิดอาการแพ้ยาตามมา 
- ไม่ควรทายานี้เป็นบริเวณกว้างหรือทารุกล้ำเข้าในบริเวณผิวหนังที่เป็นปกติ 
- ไม่ควรทายานี้ในบริเวณแผลเปิด แผลฉีกขาด แผลพุพอง ด้วยจะทำให้เกิดอาการแสบคันได้มาก 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแอมโมเนียมแลคเตทด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// แอมโมเนียมแลคเตทมีปฏิกิริยาระหว่างยากับยาตัวอื่นอย่างไร? ///// 
เนื่องจากเป็นยาทาภายนอกจึงยังไม่พบมีรายงานว่ายาแอมโมเนียมแลคเตทมีปฏิกิริยาระหว่างยากับยารับประทานชนิดใดๆ 
 ///// ควรเก็บรักษาแอมโมเนียมแลคเตทอย่างไร? ///// 
ควรเก็บยาแอมโมเนียมแลคเตทภายใต้อุณหภูมิ 20 - 25 องศาเซลเซียส (Celsius) ไม่เก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// ยาแอมโมเนียมแลคเตทมีชื่ออื่นอีกไหม? ผลิตจากบริษัทอะไรบ้าง? ///// 
ยาแอมโมเนียมแลคเตทที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1.	https://en.wikipedia.org/wiki/Ammonium_lactate  [2016,Jan9] 
http://www.drugs.com/pro/ammonium-lactate.html  [2016,Jan9] 
http://www.medicinenet.com/ammonium_lactate_topical/article.html  [2016,Jan9] 
http://www.drugs.com/availability/generic-lac-hydrin.html  [2016,Jan9]
