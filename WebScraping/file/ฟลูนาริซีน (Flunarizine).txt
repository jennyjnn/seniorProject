ฟลูนาริซีน (Flunarizine)
 ///// บทนำ ///// 
ยาฟลูนาริซีน (Flunarizine) หรือยาชื่อการค้าที่เป็นที่รู้จัก คือ ไซบีเลียม (Sibelium) จัดอยู่ในกลุ่มยา Calcium channel blocker (ยาที่เกี่ยวข้องกับการทำงานของแคลเซี่ยมเพื่อช่วยให้มีการขยายตัวของหลอดเลือด) และ มีฤทธิ์ยับยั้งการทำงานของสารฮีสตามีน/Histamine (His tamine H1 receptor blocking activity) ถูกคิดค้นโดยบริษัทยา แจนเซ่น ฟาร์มาซูติคัล (Jans sen Pharmaceuticals) ในปี ค.ศ. 1968 (พ.ศ. 2511) วงการแพทย์นำยานี้มารักษาและป้องกัน อาการปวดศีรษะไมเกรน, ใช้ประกอบในการรักษาโรคลมชัก, และอาการวิงเวียนศีรษะ 
หลังการรับประทาน ยาฟลูนาริซีนจะถูกดูดซึมจากระบบทางเดินอาหารและจับกับโปรตีนในกระแสเลือดมากกว่า 90% และร่างกายต้องใช้เวลาประมาณ 18 วันในการขับยานี้ออกจากร่าง กาย 50% โดยผ่านมากับน้ำดี 
ประเทศไทยจัดฟลูนาริซีนอยู่ในกลุ่มยานอกบัญชียาหลักแห่งชาติ และอยู่ในหมวดยาอัน ตราย การใช้ยานี้อย่างถูกต้องและปลอดภัยจึงควรอยู่ภายใต้การควบคุมดูแลของแพทย์ 
 ///// ยาฟลูนาริซีนมีสรรพคุณ (คุณสมบัติ) อย่างไร? ///// 
ยาฟลูนาริซีนมีสรรพคุณดังนี้ 
- ใช้บำบัดรักษาและป้องกันการปวดศีรษะไมเกรน แต่ไม่สามารถรักษาอาการไมเกรนแบบเฉียบพลันได้ 
- บำบัดอาการเวียนศีรษะคล้ายบ้านหมุน (อ่านเพิ่มเติมในเว็บ haamor.com บทความเรื่อง เวียนศีรษะ อาการรู้สึกหมุน) 
 ///// ยาฟลูนาริซีนมีกลไกการออกฤทธิ์อย่างไร? ///// 
ยาฟลูนาริซีนมีกลไกการออกฤทธิ์โดยทำให้หลอดเลือดส่วนปลายขยายตัว และเพิ่มการไหลเวียนของเลือดที่ไปหล่อเลี้ยงอวัยวะต่างๆโดยเฉพาะสมอง จึงเกิดฤทธิ์ของการรักษาตามสรรพคุณ 
 ///// ยาฟลูนาริซีนมีรูปแบบการจัดจำหน่ายอย่างไร? ///// 
ยาฟลูนาริซีนมีรูปแบบการจัดจำหน่ายดังนี้ 
- รูปแบบยาเม็ด ขนาด 5 มิลลิกรัม/เม็ด 
- รูปแบบยาแคปซูล ขนาด 5 มิลลิกรัม/แคปซูล 
 ///// ยาฟลูนาริซีนมีขนาดรับประทานอย่างไร? ///// 
ยาฟลูนาริซีนมีขนาดรับประทานดังนี้ 
- ผู้ใหญ่ รับประทานครั้งละ 5 - 10 มิลลิกรัม วันละครั้ง ก่อนนอน 
- คนชราที่มีอายุมากกว่า 65 ปี รับประทานครั้งละ 5 มิลลิกรัม วันละครั้งก่อนนอน 
- การใช้ยานี้ในเด็กที่ป่วยด้วยไมเกรน ต้องอยู่ในคำแนะนำของแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาฟลูนาริซีน ผู้ป่วยควรแจ้งแพทย์/พยาบาลและเภสัชกร ดัง นี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาฟลูนาริซีน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆหรือกับอาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาฟลูนาริซีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาฟลูนาริซีนมีผลไม่พึงประสงค์อย่างไร? ///// 
ยาฟลูนาริซีนอาจก่อให้เกิดผลไม่พึงประสงค์ (ผลข้างเคียง) ได้ ดังนี้คือ มีน้ำหนักตัวเพิ่ม ง่วงนอน คลื่นไส้ ปากแห้ง นอนไม่หลับ ความดันโลหิตต่ำ หากพบว่ามีอาการวิตกกังวลควรต้องปรึกษาแพทย์เพื่อขอปรับขนาดการรับประทาน (เพราะอาจทำให้เกิดอาการวิตกกังวลมากขึ้น) นอกจากนี้ ถ้ามีอาการผื่นคัน มีภาวะซึมเศร้าเกิดขึ้น รวมถึงการเคลื่อนไหวร่างกายทำได้ลำบาก ไม่สามารถควบคุมการขยับปากและใบหน้าได้ ต้องรีบพาผู้ป่วยไปพบแพทย์/ไปโรงพยาบาลทัน ที 
 ///// มีข้อควรระวังการใช้ยาฟลูนาริซีนอย่างไร? ///// 
มีข้อควรระวังการใช้ยาฟลูนาริซีน ดังนี้ 
- ห้ามใช้ยานี้กับผู้ที่แพ้ยาฟลูนาริซีน 
- ห้ามใช้ยานี้กับผู้ป่วยด้วยโรคความดันโลหิตต่ำ โรคหัวใจล้มเหลว และผู้ที่มีภาวะหัวใจ เต้นผิดจังหวะ 
- ระวังการใช้ยานี้ในหญิงตั้งครรภ์และหญิงให้นมบุตร 
- ระวังการใช้ยานี้กับผู้ป่วยโรคตับ ผู้ป่วยที่มีปัญหาด้านการเคลื่อนไหวของร่างกาย ผู้ป่วยโรคพาร์กินสัน ผู้ที่มีประวัติเป็นโรคซึมเศร้า 
- ระหว่างรับประทานยานี้ ให้หลีกเลี่ยงการดื่มเครื่องดื่มที่มีแอลกอฮอล์เป็นส่วนประกอบ เพราะจะส่งผลให้ผลข้างเคียงจากยานี้สูงขึ้น 
- ระหว่างการใช้ยาฟลูนาริซีน ควรหลีกเลี่ยงการทำงานที่เกี่ยวข้องกับเครื่องจักร หรือการขับรถ เนื่องจากอาจเกดอันตรายจากมีอาการง่วงนอนมาก 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาฟลูนาริซีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาฟลูนาริซีนมีปฏิกิริยาระหว่างยากับยาตัวอื่นอย่างไร? ///// 
ยาฟลูนาริซีนมีปฏิกิริยาระหว่างยากับยาตัวอื่น ดังนี้ 
- การใช้ยาฟลูนาริซีนร่วมกับยากันชัก เช่น Carbamazepine, Phenytoin, และ Valproic acid สามารถทำให้ระดับยาฟลูนาริซีนในกระแสเลือดลดต่ำ อาจส่งผลต่อการรักษาของยาฟลูนาริซีน จึงควรต้องแจ้งแพทย์เพื่อปรับขนาดการรับประทาน 
- การรับประทานยาฟลูนาริซีนร่วมกับเครื่องดื่มที่มีส่วนผสมของแอลกอฮอล์ จะก่อให้เกิดอา การง่วงนอนมากยิ่งขึ้นจนถึงขั้นหมดสติได้ 
- การรับประทานยาฟลูนาริซีนร่วมกับกลุ่มยานอนหลับ กลุ่มยาคลายวิตกกังวล/ยาคลายเครียด ยาแก้ปวดที่มีฤทธิ์เสพติดกลุ่มโอปิออยด์ (Opioid analgerics) จะเพิ่มฤทธิ์ของการสงบประสาท ซึ่งทำให้ผู้ป่วยรู้สึกง่วงนอน วิงเวียนมากขึ้น หากเป็นไปได้ควรหลีกเลี่ยงการรับประทานร่วมกัน หรือให้แพทย์เป็นผู้ปรับขนาดการรับประทาน 
 ///// ควรเก็บรักษายาฟลูนาริซีนอย่างไร? ///// 
ควรเก็บยาฟลูนาริซีนที่อุณหภูมิระหว่าง 15 - 30 องศาเซลเซียส (Celsius) เก็บยาให้พ้น แสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาฟลูนาริซีนมีชื่ออื่นอีกไหม? ผลิตจากบริษัทอะไรบ้าง? ///// 
ยาฟลูนาริซีนที่จำหน่ายในประเทศไทย มียาชื่อการค้าและบริษัทผู้ผลิต เช่น 
 ///// บรรณานุกรม ///// 
1.	http://en.wikipedia.org/wiki/Flunarizine [2014,July19] 
2.	http://www.mims.com/usa/drug/info/flunarizine/?type=full&amp;mtype=generic#Dosage [2014,July19] 
3.	MIMS Pharmacy Guide THAILAND 6TH Edition 2006 page A 228 
4.	http://www.mims.com/Thailand/drug/search/?q=flunarizine [2014,July19] 
5.	http://circres.ahajournals.org/content/61/3/446.full.pdf [2014,July19]
