ไอโอโดคลอร์ไฮดรอกซีควิน (Iodochlorhydroxyquin)
 ///// บทนำ ///// 
ยาไอโอโดคลอร์ไฮดรอกซีควิน (Iodochlorhydroxyquin) เป็นหนึ่งในสารเคมีประเภทไฮ ดรอกซีควิโนลีน (Hydroxyquinolines, สารเคมีที่มีคุณสมบัติเป็นยาฆ่าเชื้อและยาฆ่าแมลง) อาจเรียกยานี้อีกชื่อหนึ่งว่า “ไคลโอควินอล (Clioquinol)” สามารถนำมาใช้เป็นยาต้านเชื้อรา แบคที เรีย เชื้อโปโตซัว (Protozoa) และไวรัส ซึ่งหากร่างกายได้รับยานี้เป็นปริมาณมากอาจทำให้เกิดพิษต่อระบบประสาทได้ 
รูปแบบยาแผนปัจจุบันของไอโอโดคลอร์ไฮดรอกซีควินส่วนมากจะเป็นยาทาเฉพาะที่และยาใช้ภายนอก มีบางสูตรตำรับเท่านั้นที่เตรียมเป็นยาสำหรับรับประทานเพื่อรักษาอาการท้องเสีย 
 ///// ไอโอโดคลอร์ไฮดรอกซีควินมีสรรพคุณ (คุณสมบัติ) อย่างไร? ///// 
ไอโอโดคลอร์ไฮดรอกซีควินมีสรรพคุณดังนี้ 
- รักษาอาการติดเชื้อราที่ผิวหนังเช่น สังคัง (Tinea crusis), โรคน้ำกัดเท้า (Tinea pedis) 
- เป็นส่วนประกอบของยารับประทานแก้ท้องเสีย 
- เป็นส่วนประกอบของยาเหน็บช่องคลอดรักษาอาการตกขาว 
 ///// ไอโอโดคลอร์ไฮดรอกซีควินมีกลไกการออกฤทธิ์อย่างไร? ///// 
กลไกการออกฤทธิ์ของยาไอโอโดคลอร์ไฮดรอกซีควินคือ ตัวยาจะยับยั้งการทำงานของเอนไซม์ที่เกี่ยวข้องกับการจำลองสารพันธุกรรม (DNA) ของเชื้อโรค ทำให้เชื้อโรคดังกล่าวหยุดการเจริญเติบโตและตายลงในที่สุด 
 ///// ไอโอโดคลอร์ไฮดรอกซีควินมีรูปแบบการจัดจำหน่ายอย่างไร? ///// 
ยาไอโอโดคลอร์ไฮดรอกซีควินมีรูปแบบการจัดจำหน่ายดังนี้ 
- ยาเม็ดสำหรับเหน็บช่องคลอดที่ผสมยาอื่นเช่น Nystatin 100,000 ยูนิต + Di-iodohy droxyquin 100 มิลลิกรัม + Benzalkonium Cl 7 มิลลิกรัม/เม็ด, Nystatin 100,000 ยูนิต + Di-iodohydroxyquin 100 มิลลิกรัม + Benzalkonium Cl 7 มิลลิกรัม + Tea tree oil 0.01 มิลลิลิตร/เม็ด 
- ยาเม็ดชนิดรับประทานเช่น Iodochlorhydroxyquin 125 มิลลิกรัม + Catechu 120 มิลลิกรัม + Thymol 3 มิลลิกรัม/เม็ด, Iodochlorhydroxyquinoline 0.25 มิลลิกรัม + Phthalylsulphathiazole 0.5 มิลลิกรัม/เม็ด 
- ยาขี้ผึ้งที่ผสมร่วมกับยาอื่นเช่น Neomycin sulfate 0.5 มิลลิกรัม + Polymyxin B sulfate 500,000 ยูนิต + Bacitracin Zn 40,000 ยูนิต 
- ยาครีม ขนาดความเข้มข้น 3 กรัม/เนื้อครีม 100 กรัม 
- ยาครีมที่ผสมร่วมกับยาอื่นเช่น Betamethasone valerate 0.1% + Clioquinol 3%, Betamethasone valerate 0.05% + Gentamicin sulfate 0.1% + Tolnaftate 1% + Iodochlorhydroxyquin 1% 
- ยาผงที่ผสมร่วมกับยาอื่นเช่น Clioquinol 3 กรัม + Bacitracin 7,500 ไอยู + Neomy cin sulfate 0.25 กรัม + Zinc stearate 20 กรัม, Gentamicin sulfate 1 มิลลิกรัม + Bacitra cin 500 ยูนิต + Clioquinol 15 มิลลิกรัม + Aminoacetic acid 10 มิลลิกรัม + Threonine 1 มิลลิกรัม + Cystine 2 มิลลิกรัม 
 ///// ไอโอโดคลอร์ไฮดรอกซีควินมีขนาดการบริหารยาอย่างไร? ///// 
ยาไอโอโดคลอร์ไฮดรอกซีควินมีขนาดการบริหารยาดังนี้ 
ก.	สำหรับโรคน้ำกัดเท้า (Tinea pedis): 
- ผู้ใหญ่และเด็กอายุตั้งแต่ 2 ปีขึ้นไป: ใช้ยาครีมขนาดความเข้มข้น 3 กรัม/เนื้อครีม 100 กรัม ทายาวันละ 2 - 4 ครั้งในบริเวณที่มีการติดเชื้อรา ห้ามใช้ยาเกิน 7 วัน 
- เด็กอายุต่ำกว่า 2 ปี: การใช้ยานี้ขึ้นกับดุลพินิจของแพทย์ 
ข.	สำหรับโรคสังคัง (Tinea crusis): 
- ผู้ใหญ่และเด็กอายุตั้งแต่ 2 ปีขึ้นไป: ใช้ยาครีมขนาดความเข้มข้น 3 กรัม/เนื้อครีม 100 กรัม ทายาวันละ 2 - 4 ครั้ง ห้ามใช้ยาเกิน 7 วัน 
- เด็กอายุต่ำกว่า 2 ปี: การใช้ยานี้ขึ้นกับดุลพินิจของแพทย์ 
ค.	สำหรับยาเม็ดชนิดรับประทานและยาเหน็บช่องคลอด: 
ให้ใช้ยาตามคำสั่งแพทย์อย่างเคร่งครัด ผู้บริโภคสามารถตรวจสอบข้อมูลการใช้ยาได้จากเอกสารกำกับยาที่แนบมากับภาชนะบรรจุ 
*****หมายเหตุ: 
ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกร ก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไอโอโดคลอร์ไฮดรอกซีควิน ผู้ป่วยควรแจ้งแพทย์/พยา บาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาไอโอโดคลอร์ไฮดรอกซีควินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ และ/หรือกับอาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
หากลืมทายาไอโอโดคลอร์ไฮดรอกซีควินสามารถทายาเมื่อนึกขึ้นได้ ถ้าเวลาใกล้เคียงกับการทายาในครั้งถัดไป ไม่จำเป็นต้องเพิ่มปริมาณยาเป็น 2 เท่า 
 ///// ไอโอโดคลอร์ไฮดรอกซีควินมีผลไม่พึงประสงค์อย่างไร? ///// 
ยาไอโอโดคลอร์ไฮดรอกซีควินส่วนใหญ่เกือบทั้งหมดเป็นยาใช้ภายนอก ดังนั้นผลไม่พึงประสงค์ (ผลข้างเคียง/อาการข้างเคียง) จึงน้อยกว่ายารับประทานมาก และมักเกิดเฉพาะที่ตรงตำแน่งที่ทายา ซึ่งผลข้างเคียงที่พบได้เช่น มีอาการระคายเคืองอย่างรุนแรงต่อผิวหนังและต่อเยื่อเมือก หรืออาการแพ้ทางผิวหนัง และอาจเป็นพิษต่อระบบประสาทได้ 
 ///// มีข้อควรระวังการใช้ไอโอโดคลอร์ไฮดรอกซีควินอย่างไร? ///// 
มีข้อควรระวังการใช้ไอโอโดคลอร์ไฮดรอกซีควินดังนี้เช่น 
- ห้ามใช้กับผู้ที่แพ้ยานี้ 
- ห้ามใช้กับเด็กที่อายุต่ำกว่า 2 ปีหรือต้องอยู่ในดุลพินิจของแพทย์ 
- ห้ามใช้ในบริเวณผิวหนังที่มีรอยแผลหรือฉีกขาด 
- หลังทายานี้ห้ามใช้ผ้าพันแผลหรือพลาสเตอร์ปิดทับบริเวณที่ทายา 
- หลีกเลี่ยงและระวังมิให้ยานี้เข้าตา ปาก และจมูก เป็นอันขาด 
- หลีกเลี่ยงการใช้ยานี้เป็นเวลานานกว่าที่ระบุในขนาดการบริหารยา/การใช้ยา 
- หากใช้ทาที่เล็บและหนังศีรษะที่มีเส้นผมมาก จะไม่ค่อยมีประสิทธิภาพของการรักษา 
- หยุดการใช้ยานี้ทันทีหากพบอาการระคายเคือง ผื่นคัน หรือมีอาการแพ้ในบริเวณที่ทายา 
- การใช้ยานี้กับหญิงตั้งครรภ์และหญิงที่อยู่ในภาวะให้นมบุตร ควรต้องเป็นไปตามดุลยพิ นิจของแพทย์เท่านั้น ห้ามมิให้ผู้ป่วยไปหาซื้อยามาใช้เอง 
- ระวังยานี้เปรอะเปื้อนเสื้อผ้า 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไอโอโดคลอร์ไฮดรอกซีควินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไอโอโดคลอร์ไฮดรอกซีควินมีปฏิกิริยาระหว่างยากับยาตัวอื่นอย่างไร? ///// 
ยาไอโอโดคลอร์ไฮดรอกซีควินมีปฏิกิริยาระหว่างยากับยาตัวอื่นดังนี้เช่น การใช้ไอโอโดคลอร์ไฮดรอกซีควินชนิดทาร่วมกับยารับประทานแก้โรคลมชักชื่อ Vigabatrin เป็นระยะเวลานานๆ อาจทำให้เกิดการสูญเสียการมองเห็นของสายตา หากไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาไอโอโดคลอร์ไฮดรอกซีควินอย่างไร? ///// 
ควรเก็บยาไอโอโดคลอร์ไฮดรอกซีควินภายใต้อุณหภูมิที่ต่ำกว่า 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาให้พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ไอโอโดคลอร์ไฮดรอกซีควินมีชื่ออื่นอีกไหม? ผลิตจากบริษัทอะไรบ้าง? ///// 
ยาไอโอโดคลอร์ไฮดรอกซีควินทีจำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Clioquinol [2014,Dec27]
      2. http://www.mims.com/USA/drug/info/clioquinol/?type=full&amp;mtype=generic#Dosage [2014,Dec27]
	3. http://www.mims.com/Thailand/drug/info/Gynecon/gynecon-gynecon%20-t [2014,Dec27] 
	4. http://www.mims.com/Thailand/drug/info/Banocin/ [2014,Dec27] 
	5. http://www.mims.com/Thailand/drug/info/Betosone-CE/?type=brief[2014,Dec27]
	6. http://www.drugs.com/dosage/clioquinol-topical.html[2014,Dec27]
	7. http://www.drugs.com/drug-interactions/clioquinol-topical-with-sabril-693-0-3169-13990.html[2014,Dec27] 
	8. http://druginfosys.com/Drug.aspx?drugCode=860&amp;drugName=Clioquinol&amp;type=6  [2014,Dec27]
