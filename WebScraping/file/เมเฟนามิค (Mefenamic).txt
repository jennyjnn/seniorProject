เมเฟนามิค (Mefenamic)
 ///// บทนำ ///// 
ยาเมฟานามิค (Mefenamic) เป็นยาในกลุ่มยาแก้ปวด โดยอยู่ในพวกเดียวกับยาเอ็นเสด (NSAIDs, non-steroidal antiinflammatory drugs) จึงเป็นทั้งยาแก้ปวดและยาต้านการอักเสบที่ไม่ใช่สเตียรอยด์อีกตัวหนึ่ง 
 ///// ยาเมเฟนามิคมีสรรพคุณ (คุณสมบัติ) อย่างไร? ///// 
ยาเมเฟนามิคมีสรรพคุณ (คุณสมบัติ) เป็นยาต้านการอักเสบและบรรเทาปวดระดับน้อยไปจน    ถึงระดับปานกลางเช่น ปวดฟันหลังผ่าตัด ปวดประจำเดือน ปวดกระดูก และปวดจากโรคข้อบางชนิด นอกจากนั้นยังใช้ลดอาการไข้ได้ด้วย 
 ///// ยาเมเฟนามิคออกฤทธิ์อย่างไร? ///// 
กลไกการออกฤทธิ์ของยาเมเฟนามิคคือ ยับยั้งการสร้างสารพรอสตาแกลนดิน (Prostaglan     din) ซึ่งเป็นสารเกี่ยวข้องกับการปวด และยังลดการบีบตัวของมดลูก (ยังไม่ทราบกลไกที่แน่ชัด) แต่  ก็ถือว่าเป็นผลดีของยาตัวนี้ จึงใช้แพร่หลายในคนที่ปวดประจำเดือน 
 ///// ยาเมฟานามิคมีรูปแบบจัดจำหน่ายอย่างไร? ///// 
ยาเมเฟนามิคจัดจำหน่ายในรูปแบบของยาเม็ดและยาแคปซูล ขนาด 250 และ 500 มิลลิกรัม 
 ///// ยาเมเฟนามิคมีขนาดรับประทานอย่างไร? ///// 
ด้วยยาตัวนี้จัดเป็นยาอันตรายและมีผลข้างเคียงมากมาย จึงไม่ควรซื้อยากินเอง ขนาดของยา     ที่รับประทานในผู้ใหญ่และในเด็กมีขนาดที่ต่างกัน ดังนั้นควรได้รับคำแนะนำการใช้ยาจากแพทย์หรือเภสัชกรเท่านั้น สำหรับผู้ใหญ่ขนาดสูงสุดที่รับประทานไม่ควรเกิน 500 มิลลิกรัม/ครั้งและไม่เกิน 3   ครั้ง/วัน 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาเมเฟนามิค ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดและเมื่อแพ้ยาแล้วมีอาการอย่างไรเช่น กินยาแล้ว คลื่นไส้มาก หรือ แน่น หายใจติดขัด/หายใจลำบาก 
- โรคประจำตัวต่างๆรวมทั้งกำลังกินยาอะไรอยู่เช่น โรคหัวใจและโรคความดันโลหิตสูง เพราะ    ยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน  แล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่ หรือกำลังให้นมบุตรหรือไม่ เพราะ ยามักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเมเฟนามิคสามารถรับประทานยาเมื่อนึกขึ้นได้ หากการลืมทานยา ใกล้กับมื้อถัดไปให้รับประทานขนาดปกติ โดยไม่ต้องเพิ่มขนาดยาเป็น 2 เท่า และสามารถหยุดยา ได้เมื่อหายจากอาการปวด 
 ///// ยาเมเฟนามิคมีผลไม่พึงประสงค์ไหม? ///// 
ผลอันไม่พึงประสงค์ ( ผลข้างเคียง ) ของยาเมเฟนามิคคือ การได้รับยานี้ต่อเนื่องอาจจะทำให้เกิดภาวะเกล็ดเลือดแตก (เลือดจึงออกได้ง่ายและหยุดยาก) โลหิตจาง/ภาวะซีด ระคายเคืองในช่องท้อง ท้องผูก บางคนก็ท้องเสีย แผลในกระเพาะอาหารและลำไส้ ผิวหนังบวม หอบหืด ปวดศีรษะ ง่วงนอน หงุดหงิด ภาวะหัวใจล้มเหลว (ซึ่งอันตรายมาก) ความดันโลหิตสูง ใจสั่น ลมพิษ เกิดภาวะตับและไตทำงานผิดปกติ 
หมายเหตุ เห็นอาการข้างเคียงมากมายอย่างนี้ใช้ยาต้องระวัง ปรึกษาเภสัชกรหรือแพทย์ จะปลอดภัยมากขึ้น 
 ///// ยาเมเฟนามิคมีปฏิกิริยากับยาตัวอื่นไหม? ///// 
ปฏิกิริยาระหว่างยาเมื่อกินยาเมเฟนามิคได้แก่ 
- การกินยาร่วมกับเครื่องดื่มที่ผสมแอลกอฮอล์ จะเพิ่มความเสี่ยงมีเลือดออกในกระเพาะอาหารและลำไส้ (ภาวะเลือดออกในทางเดินอาหาร) 
- การกินยาร่วมกับยาลดความดันโลหิต จะทำให้ประสิทธิภาพในการลดความดันโลหิตน้อยลง และอาจก่อให้เกิดภาวะไตล้มเหลว ซึ่งยาลดความดันโลหิตเช่น อะลาซีพริล (Alacepril) และ อัลพรีโนลอล (Alprenolol ) 
- การกินยาร่วมกับยาต้านการแข็งตัวของเลือด จะเสริมฤทธิ์กันและก่อให้เกิดภาวะเลือดออกในกระเพาะอาหารได้ง่าย ซึ่งยาต้านการแข็งตัวของเลือดเช่น อะซีโนคูมารอล (Acenocoumarol ) และ วอร์ฟาริน (Warfarin Sodium) 
- การกินยาร่วมกับยารักษาอาการทางจิตเวช อาจเพิ่มผลข้างเคียงจากยานั้นๆให้มากขึ้นเช่น ยา กลุ่มลิเธียม (Lithium Sulphate) เป็นต้น 
 ///// มีข้อควรระวังหรือข้อห้ามในการใช้ยาเมเฟนามิคไหม? ///// 
ข้อควรระวังในการใช้ยาเมเฟนามิค นอกจากกล่าวแล้วในผลไม่พึงประสงค์ พึงระวังเป็นอย่างยิ่งเพราะยาก่อให้เกิดการบาดเจ็บเสียหายทั้งกับตับและไต ดังนั้นผู้ที่เป็นโรคตับและ/หรือไตต้องหลีกเลี่ยง เมื่อจะใช้ยาต้องเป็นคำแนะนำจากแพทย์เท่านั้น 
ข้อห้ามใช้ยาเมเฟนามิคคือ ในผู้ป่วยที่เป็นโรคเลือดชนิดต่างๆ (เช่น โรคเกล็ดเลือดต่ำ) ผู้ที่ตั้งครรภ์ (ยาอาจก่อความพิการต่อทารกในครรภ์ได้) หรือหญิงที่อยู่ในช่วงให้นมบุตร (ยาอาจปน ออกมากับน้ำนมและก่อผลอันไม่พึงประสงค์ต่อเด็กได้) ผู้ที่ผ่าตัดเส้นเลือดที่หัวใจและผู้ป่วยโรค หัวใจ 
ห้ามแบ่งยาให้ผู้อื่นใช้และห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวม ถึงยาเมเฟนามิคด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาเมเฟนามิคอย่างไร? ///// 
ควรเก็บรักษายาเมเฟนามิคในที่แห้ง ไม่เปียกชื้น ไม่ควรเก็บยาในที่ที่มีอุณหภูมิสูงหรือโดน แสงแดด ห้ามเก็บยาในตู้แช่แข็งของตู้เย็น และควรต้องเก็บยาให้พ้นมือเด็กและสัตว์เลี้ยง 
 ///// ยาเมเฟนามิคมีชื่ออื่นๆไหม? ผลิตโดยบริษัทอะไรบ้าง? ///// 
ชื่ออื่นๆทางการค้าของยาเมเฟนามิคและผู้ผลิตในประเทศไทยเช่น
