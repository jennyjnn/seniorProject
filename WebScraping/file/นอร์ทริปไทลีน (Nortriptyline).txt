นอร์ทริปไทลีน (Nortriptyline)
 ///// บทนำ ///// 
ยานอร์ทริปไทลีน (Nortriptyline) จัดเป็นยาตัวหนึ่งของยากลุ่มไตรไซคลิก แอนตี้ดีเพรสแซนต์ (Tricyclic antidepressant ย่อว่า ทีซีเอ/TCA) วงการแพทย์นำมาใช้รักษาโรคซึมเศร้า 
(Major depression) และอาการปัสสาวะรดที่นอนในเด็ก (Nocturnal enuresis) และบางโอกาส นอร์ทริปไทลีนถูกนำไปใช้รักษาอาการปวดรุนแรงที่เรื้อรัง (เช่น ปวดจากโรคมะเร็ง) และไมเกรน (Migraine) อีกด้วย 
ยานอร์ทริปไทลีนสามารถถูกดูดซึมจากระบบทางเดินอาหาร ซึ่งเมื่อเข้าสู่กระแสเลือดจะกระ จายตัวและถูกส่งไปเปลี่ยนโครงสร้างทางเคมีที่ตับ และจะถูกขับออกไปกับปัสสาวะ มีส่วนน้อยที่ถูกขับออกไปกับอุจจาระ ยานี้ยังสามารถซึมผ่านเข้าในน้ำนมของมารดาได้เช่นกัน 
ในบัญชียาหลักแห่งชาติของไทยได้ระบุให้นอร์ทริปไทลีน (นอร์ทริปไทลีน ไฮโดรคลอไรด์: Nortriptyline HCl) เป็นยาที่ใช้บำบัดอาการของโรคซึมเศร้า บำบัดอาการในผู้ป่วยที่ติดเหล้าและยาเสพติด 
ยานอร์ทริปไทลีนจัดอยู่ในหมวดยาอันตราย มีจำหน่ายทั้งในร้านขายยาแผนปัจจุบัน สถาน พยาบาลทั้งของรัฐและของเอกชน การจะใช้ยานี้เพื่อรักษาอาการเจ็บป่วยของโรคใดๆย่อมมีขนาดรับประทานและระยะเวลาของการใช้ยาที่แตกต่างกันออกไป รวมถึงมีผลข้างเคียงและข้อห้ามใช้อีกมากมาย ดังนั้นจะเป็นการสมควรและก่อให้เกิดประโยชน์ของการรักษาสูงสุด ถ้าผู้ป่วยใช้ยาตามคำสั่งของแพทย์ผู้รักษาอย่างเคร่งครัด 
 ///// นอร์ทริปไทลีนมีสรรพคุณ (คุณสมบัติ) อย่างไร? ///// 
ยานอร์ทริปไทลีนมีสรรพคุณดังนี้ 
- ใช้รักษาและบรรเทาอาการโรคซึมเศร้าทั้งในผู้ใหญ่ ในเด็ก และในผู้สูงอายุ 
- ใช้รักษาและบรรเทาอาการปัสสาวะรดที่นอนในเด็ก (Nocturnal enuresis) 
 ///// นอร์ทริปไทลีนมีกลไกการออกฤทธิ์อย่างไร? ///// 
กลไกการออกฤทธิ์ของยานอร์ทริปไทลีนคือ ตัวยาจะป้องกันการดูดกลับของสารสื่อประสาทที่มีชื่อว่า นอร์อะดรีนาลีน (Noradrenaline, สารสื่อประสาทที่ทำงานเกี่ยวข้องกับภาวะเครียดของร่างกายและกับระบบประสาทอัตโนมัติ) และซีโรโทนิน (Serotonin, สารสื่อประสาทที่เกี่ยวข้องกับอารมณ์และความรู้สึก) ที่เซลล์ของระบบประสาท ส่งผลให้ได้ผลการรักษาดังที่ระบุในสรรพคุณ 
 ///// นอร์ทริปไทลีนมีรูปแบบการจัดจำหน่ายอย่างไร? ///// 
ยานอร์ทริปไทลีนมีรูปแบบการจัดจำหน่ายดังนี้ 
- ยาเม็ด ขนาด 10 และ 25 มิลลิกรัม/เม็ด 
- ยาเม็ดที่ผสมร่วมกับยาอื่นเช่น Fluphenazine HCl 0.5 mg + Nortriptyline 10 mg 
 ///// นอร์ทริปไทลีนมีขนาดรับประทานอย่างไร? ///// 
ยานอร์ทริปไทลีนมีขนาดรับประทานดังนี้ 
ก. สำหรับบรรเทาอาการซึมเศร้า: 
- ผู้ใหญ่: รับประทานวันละ 75 - 100 มิลลิกรัมโดยแบ่งรับประทาน 3 - 4 ครั้ง ในกรณีที่มีอาการรุนแรงสามารถปรับขนาดรับประทานได้ไม่เกิน 150 มิลลิกรัม/วัน 
- เด็กวัยรุ่น (Adolescent): รับประทาน 30 - 50 มิลลิกรัม/วันโดยแบ่งรับประทาน 
- เด็กอายุต่ำกว่า 13 ปี: การใช้ยานี้และขนาดยาขึ้นกับดุลพินิจของแพทย์ เพราะยังไม่มีข้อมูลทางการศึกษาที่ชัดเจน 
- ผู้สูงอายุ: รับประทาน 30 - 50 มิลลิกรัม/วันโดยแบ่งรับประทาน 
ข. สำหรับบรรเทาอาการปัสสาวะรดที่นอนในเด็ก: 
- เด็กอายุ 6 - 7 ปี และมีช่วงน้ำหนัก 20 - 25 กิโลกรัม: รับประทาน 10 มิลลิกรัมก่อนนอน 30 นาที 
- เด็กอายุ 8 - 11 ปี และมีช่วงน้ำหนัก 25 - 35 กิโลกรัม: รับประทาน 10 - 20 มิลลิกรัมก่อนนอน 30 นาที 
- เด็กอายุมากกว่า 11 ปี และ/หรือเด็กที่มีช่วงน้ำหนัก 35 - 54 กิโลกรัม: รับประทาน 25 - 35 มิลลิกรัมก่อนนอน 30 นาที 
- เด็กช่วงอายุอื่นหรือช่วงน้ำหนักอื่นๆที่นอกเหนือจากที่กล่าวถึง: ขนาดยาขึ้นกับดุลพินิจของแพทย์เพราะยังไม่มีข้อมูลทางการศึกษาที่ชัดเจน 
*****หมายเหตุ: 
- การใช้ยานี้กับเด็กไม่ควรใช้นานเกิน 3 เดือน 
- นอร์ทริปไทลีนสามารถรับประทานก่อนหรือพร้อมอาหารก็ได้ 
- ผู้ป่วยต้องรับประทานยานี้ตามคำสั่งแพทย์อย่างเคร่งครัด ห้ามมิให้ผู้ป่วยปรับขนาดรับประทานยาเอง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยานอร์ทริปไทลีน ผู้ป่วยควรแจ้งแพทย์/พยาบาลและเภสัช กรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจ ลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยานอร์ทริปไทลีนอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยานอร์ทริปไทลีนสามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// นอร์ทริปไทลีนมีผลไม่พึงประสงค์อย่างไร? ///// 
ยานอร์ทริปไทลีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น มีภาวะหัวใจเต้นเร็ว ปากแห้ง ท้องผูก ปัสสาวะลำบาก/ปัสสาวะขัด สับสน ตาพร่า คลื่นไส้ ตัวสั่น เหงื่อออกมาก ผื่นคัน ปวดศีรษะ เกลือโซเดียมในร่างกายต่ำ (อาการเช่น วิงเวียน เป็นลม) การรับรสชาติผิดปกติไปจากเดิม 
อนึ่ง อาการของผู้ป่วยที่ได้รับยานี้เกินขนาดมักจะแสดงออกด้วยลักษณะหัวใจเต้นผิดจังหวะ ความดันโลหิตต่ำมาก ช็อก หมดสติจากระบบประสาทส่วนกลางถูกกด หัวใจล้มเหลว มีอาการชัก และมีภาวะโคม่า ซึ่งหากพบอาการเหล่านี้หลังรับประทานยานี้ต้องรีบนำตัวผู้ป่วยส่งแพทย์/ไปโรงพยาบาลโดยเร็วทันที ซึ่งการบำบัดรักษาของผู้ที่ได้รับยานี้เกินขนาดมีวิธีดังต่อไปนี้เช่น 
- ล้างท้อง (Gastric lavage) ซึ่งต้องกระทำที่สถานพยาบาลเท่านั้น และห้ามทำให้ผู้ป่วยอาเจียน 
- ใช้รับประทานยาถ่านกัมมันต์ (Activated charcoal) ในการดูดซับนอร์ทริปไทลีนในกระเพาะอาหารและลำไส้ 
- เฝ้าระวังสัญญาณชีพต่างๆของผู้ป่วยเช่น การเต้นและการทำงานของหัวใจ อาการทางสมอง อัตราการหายใจของผู้ป่วย รวมถึงความดันโลหิต และระว้งมีอาการชักของผู้ป่วย 
 ///// มีข้อควรระวังการใช้นอร์ทริปไทลีนอย่างไร? ///// 
มีข้อควรระวังการใช้นอร์ทริปไทลีนดังนี้เช่น 
- ห้ามใช้กับผู้ที่แพ้ยานี้ 
- ห้ามใช้กับผู้ป่วยด้วยโรคทางจิตเวชที่มีอาการคลุ้มคลั่ง (Mania) 
- ห้ามใช้กับผู้ป่วยที่เพิ่งมีอาการหัวใจล้มเหลวรวมถึงผู้ที่มีภาวะหัวใจเต้นผิดจังหวะ 
- ห้ามใช้ยานี้กับผู้ป่วยโรคตับในระยะรุนแรง 
- การใช้ยานี้กับเด็กที่อายุต่ำกว่า 6 ปี ต้องแพทย์เป็นผู้สั่งและควบคุมการใช้เท่านั้น 
- ระวังการใช้ยานี้กับผู้ป่วยที่มีภาวะตับและ/หรือไตทำงานไม่ปกติ ผู้ป่วยต่อมลูกหมากโต ผู้ป่วยโรคต้อหิน (Angle closure glaucoma) ผู้ป่วยโรคหลอดเลือดหัวใจ ผู้ป่วยโรคลมชัก ผู้ป่วยที่มีประวัติลำไส้อุดตัน ผู้ที่มีอาการปัสสาวะขัด ผู้ป่วยโรคเบาหวาน และผู้ป่วยโรคต่อมไทรอยด์ 
- ระวังการเกิดอาการถอนยาในผู้ป่วยที่ใช้ยานี้ 
- ในช่วงเริ่มต้นของการบำบัดด้วยยานี้ ให้เฝ้าระวังอารมณ์ของผู้ป่วยที่อยากทำร้ายตัวเองหรืออยากฆ่าตัวตาย โดยต้องพิจารณาเป็นรายบุคคลไป 
- ระวังการใช้ยาในผู้สูงอายุ สตรีตั้งครรภ์ และสตรีที่อยู่ในภาวะให้นมบุตร การใช้ยากับผู้ป่วยกลุ่มนี้ต้องอยู่ภายใต้ดุลยพินิจของแพทย์ผู้รักษาเท่านั้น 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยานอร์ทริปไทลีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// นอร์ทริปไทลีนมีปฏิกิริยาระหว่างยากับยาตัวอื่นอย่างไร? ///// 
ยานอร์ทริปไทลีนมีปฏิกิริยาระหว่างยากับยาตัวอื่นดังนี้เช่น 
- การใช้ยานอร์ทริปไทลีนร่วมกับยานอนหลับ ยาสงบประสาท/ยาคลายเครียด หรือยาที่เป็นสารอนุพันธ์ประเภทฝิ่น (Opioids เช่น Morphine) สามารถเพิ่มฤทธิ์ของการกดประสาทส่วนกลางหรือสมองของผู้ป่วยเป็นอย่างมาก (อาการเช่น หายใจช้า หมดสติ โคม่า) หากจำเป็นต้องใช้ยาร่วมกัน แพทย์จะปรับขนาดรับประทานให้เหมาะสมเพื่อไม่ส่งผลต่อการกดสมองในผู้ใช้ยามากเกินไป 
- การใช้ยานอร์ทริปไทลีนร่วมกับเครื่องดื่มที่มีแอลกอฮอล์ ถือเป็นข้อห้ามด้วยจะทำให้เกิดการกดประสาทส่วนกลางและมีอาการข้างเคียงต่างๆติดตามมามากมาย 
- การใช้ยานอร์ทริปไทลีนร่วมกับยาแก้ปวดเช่น Tramadol อาจกระตุ้นให้เกิดอาการชักได้ง่าย ควรหลีกเลี่ยงการใช้ยาทั้ง 2 ตัวนี้ร่วมกัน 
- ยาบางตัวเช่น Quinidine, Phenothiazines, Haloperidol, Cimetidine และ Methylphe nidate เมื่อใช้ร่วมกับนอร์ทริบไทลีนสามารถทำให้ความเข้มข้นของนอร์ทริปไทลีนในกระแสเลือดเพิ่มมากขึ้น จนอาจทำให้ได้รับผลข้างเคียงของยานอร์ทริปไทลีนติดตามมา จนอาจก่ออันตรายต่อผู้ป่วย หากมีความจำเป็นต้องใช้ยาร่วมกัน แพทย์จะปรับขนาดการใช้ยาให้เหมาะสมกับผู้ป่วยเป็นกรณีไป 
 ///// ควรเก็บรักษานอร์ทริปไทลีนอย่างไร? ///// 
สามารถเก็บยานอร์ทริปไทลีนระหว่างอุณหภูมิ 20 - 25 องศาเซลเซียส (Celsius) ห้ามเก็บยาในช่องแช่แข็งตู้เย็น ไม่ควรเก็บยาในห้องน้ำ เก็บยาในภาชนะที่ปิดมิดชิด พ้นแสงแดด ความร้อน และความชื้น และเก็บยาให้พ้นมือเด็กและสัตว์เลี้ยง 
 ///// นอร์ทริปไทลีนมีชื่ออื่นอีกไหม? ผลิตจากบริษัทอะไรบ้าง? ///// 
ยานอร์ทริปไทลีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Nortriptyline [2014,Dec6]
2 http://www.mims.com/USA/drug/info/nortriptyline/?type=full&amp;mtype=generic#Dosage [2014,Dec6]
3 http://www.mims.com/Thailand/drug/search/?q=nortriptyline [2014,Dec6]
