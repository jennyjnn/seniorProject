โซเดียมไบฟอสเฟต (Sodium biphosphate)
 ///// บทนำ ///// 
ยาโซเดียมไบฟอสเฟต (Sodium biphosphate) จัดเป็นสารประเภทเกลือชนิดหนึ่ง มีแร่ธาตุฟอสฟอรัส (Phosphorus) ที่เป็นองค์ประกอบที่สำคัญต่อเซลล์ของสิ่งมีชีวิต ทางคลินิกได้นำยาโซเดียมไบฟอสเฟตมาผสมรวมกับยาโซเดียมฟอสเฟต (Sodium phosphate) เพื่อใช้เป็นยาระบายกับผู้ที่มีอาการท้องผูก ผู้ป่วยที่ต้องทำความสะอาดลำไส้ใหญ่ก่อนการผ่าตัด รวมถึงผู้ที่ต้องทำการส่องกล้องในทางเดินลำไส้หรือที่เราเรียกกันว่า Endoscopic examinations 
ข้อจำกัดของการใช้ยาโซเดียมไบฟอสเฟตมีอยู่หลายประการเช่น ผู้ป่วยเป็นโรคไต ผู้ป่วยมีภาวะลำไส้อุดตัน ลำไส้อักเสบ เป็นแผลที่ลำไส้ หรือมีภาวะหัวใจล้มเหลว แพทย์จะไม่อนุญาตให้ใช้ยานี้ กรณีที่ใช้เป็นยาระบายห้ามใช้เกิน 1 ครั้ง/วัน การใช้ยานี้มากเกินไปจะส่งผลต่อการทำ งานของไตหนักขึ้น รวมถึงรบกวนสมดุลของเกลือแร่ต่างๆในร่างกายจนกระทบต่อระบบการทำ งานของหัวใจอีกด้วย 
อนึ่ง ก่อนที่แพทย์จะใช้ยานี้ ผู้ป่วยมักจะได้รับคำถามจากแพทย์เช่น 
- ป่วยเป็นโรคไต โรคความดันโลหิตสูง โรคหัวใจ หรือไม่ มีภาวะเจ็บป่วยที่เกี่ยวข้องกับระบบทางเดินอาหารอะไรบ้าง 
- 
	ขณะนี้มีการรับประทานยากลุ่ม NSAIDs อยู่หรือไม่ 
- 
	ต้องมีการตรวจร่างกายว่าผู้ป่วยอยู่ในภาวะขาดน้ำหรือไม่ 
- 
	อยู่ในช่วงลดน้ำหนักและมีภาวะขาดเกลือแร่ร่วมด้วยหรือไม่ 
- 
	มีการใช้ยาระบายต่างๆภายใน 7 วันที่ผ่านมาหรือไม่ 
- 
	แพทย์จะไม่แนะนำการใช้ยานี้เป็นยาระบายกับเด็ก 
ปกติการใช้ยาโซเดียมไบฟอสเฟตมักจะถูกนำมาใช้กับผู้ป่วยในสถานพยาบาลเท่านั้น ด้วยต้องอาศัยการตรวจร่างกายมาประกอบก่อนการใช้ยา และระหว่างการใช้ยาต้องคอยควบคุมการทำงานของอวัยวะสำคัญอย่างเช่น ไต หัวใจ รวมถึงสภาพของลำไส้หลังการใช้ยา เป็นต้น 
ยาโซเดียมไบฟอสเฟตที่เป็นยาระบายชนิดรับประทานนั้น หลังการดูดซึมจากระบบทาง เดินอาหาร ตัวยาจะถูกขับออกโดยไต ระหว่างการใช้ยาประเภทรับประทานนี้จะต้องดื่มน้ำตามเป็นปริมาณที่เพียงพอเพื่อช่วยมิให้ไตทำงานหนักจนเกินไป 
ทั้งนี้ การใช้ยานี้กับกลุ่มผู้ป่วยที่มิได้มีการระบุให้ใช้ยานี้เช่น เด็ก สตรีตั้งครรภ์ สตรีที่อยู่ในภาวะให้นมบุตร หรือกับกลุ่มผู้ป่วยที่มีความเสี่ยงเช่น ผู้ป่วยที่เป็นโรคไต โรคหัวใจ โรคลมชัก จะ ต้องเพิ่มความระมัดระวังและต้องมีการประเมินผลได้ - ผลเสียก่อนการใช้ยาเป็นอย่างดีจากแพทย์ ผู้รักษาเท่านั้น 
 ///// โซเดียมไบฟอสเฟตมีสรรพคุณ (คุณสมบัติ) อย่างไร? ///// 
ยาโซเดียมไบฟอสเฟตมีสรรพคุณ/ข้อบ่งใช้เช่น 
ใช้เป็นยาระบายเมื่อท้องผูก 
ใช้เป็นยาระบายในผู้ป่วยที่ต้องเข้ารับการผ่าตัดหรือกรณีที่ต้องส่องกล้องตรวจในระบบทางเดินอาหาร 
 ///// โซเดียมไบฟอสเฟตมีกลไกการออกฤทธิ์อย่างไร? ///// 
กลไกการออกฤทธิ์ของยาโซเดียมไบฟอสเฟตคือ ในขณะที่ตัวยาอยู่ในลำไส้จะเกิดภาวะเร่งการดูดน้ำของร่างกายให้เข้าสู่ลำไส้ ส่งผลให้เกิดแรงดันพร้อมกับมีการบีบตัวของลำไส้ใหญ่เพิ่มมากขึ้นจนเป็นเหตุให้เกิดการระบายอุจจาระตามมา 
 ///// โซเดียมไบฟอสเฟตมีรูปแบบการจัดจำหน่ายอย่างไร? ///// 
ยาโซเดียมไบฟอสเฟต มีรูปแบบการจัดจำหน่ายเช่น 
- ยาเม็ดชนิดรับประทานโดยมีส่วนประกอบของโซเดียมไบฟอสเฟต 1.102 กรัม และโซเดียมฟอสเฟต (Sodium phosphate) 0.398 กรัม/เม็ด 
- ยาน้ำสวนทวารใช้เป็นยาระบายที่มีส่วนผสมของโซเดียมไบฟอสเฟตและโซเดียมฟอสเฟตขนาดบรรจุ 133 มิลลิลิตร (สำหรับผู้ใหญ่) 
 ///// โซเดียมไบฟอสเฟตมีขนาดรับประทาน/การบริหารยาอย่างไร? ///// 
ยาโซเดียมไบฟอสเฟตมีตัวอย่างขนาดการบริหารยา/ใช้ยา เช่น 
ก.เพื่อการทำความสะอาดลำไส้ก่อนรับการผ่าตัดหรือก่อนการส่องกล้องในช่องทางเดินลำไส้: 
- ผู้ใหญ่อายุตั้งแต่ 18 ปีขึ้นไป: รับประทานยาขนาด 32 เม็ด (ประมาณ 48 กรัม) ร่วมกับน้ำสะอาดประมาณ 2 ลิตร (2,000 ซีซี/cc/cubic centimeter) โดยแบ่งรับประทานครั้งละ 4 เม็ดต่อน้ำประมาณ 250 ซีซีทุกๆ 15 นาทีหลังรับประทานเสร็จแล้ว 
- เด็กและผู้อายุต่ำกว่า 18 ปี: ไม่ควรใช้ยานี้กับเด็กและกับผู้ที่มีอายุต่ำกว่า 18 ปี 
ข. ชนิดยาสวนทวาร: 
- ผู้ใหญ่: ใช้ยาชนิดสวนทวาร 1 ขวดเพียง 1 ครั้งเพื่อระบายลำไส้ก่อนเข้ารับการผ่าตัด หรือก่อนการส่องกล้องในทางเดินลำไส้/ระบบทางเดินอาหาร 
- เด็ก: การใช้ยานี้ในเด็กต้องอยู่ในคำสั่งแพทย์ผู้รักษาเท่านั้น 
*อนึ่ง: 
เมื่อใช้ยาโซเดียมไบฟอสเฟตห้ามใช้ยาสวนทวารหรือยาระบายชนิดอื่นร่วมอีก 
*****หมายเหตุ: 
ขนาดและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโซเดียมไบฟอสเฟต ผู้ป่วยควรแจ้งแพทย์/พยาบาลและ เภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 
	มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาโซเดียมไบฟอสเฟตอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
	หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
การใช้ยาโซเดียมไบฟอสเฟตชนิดรับประทานมักจะใช้ในสถานพยาบาลโดยมีบุคคลากรทางการแพทย์เป็นผู้กำกับดูแลอย่างถูกต้อง ทำให้ยากต่อการลืมรับประทานยา 
 ///// โซเดียมไบฟอสเฟตมีผลไม่พึงประสงค์อย่างไร? ///// 
ยาโซเดียมไบฟอสเฟตสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น 
กรณีใช้เป็นยาระบาย: อาจพบอาการปวดศีรษะ วิงเวียน อาเจียน ปัสสาวะน้อยลง มีไข้ ปวดท้องแบบเฉียบพลัน ท้องเสียอย่างรุนแรง มีเลือดออกทางทวารหนัก/อุจจาระเป็นเลือด มีภาวะลมชัก หัวใจเต้นเร็วหรือช้าไม่แน่นอน ลำไส้อาจหยุดเคลื่อนไหว (ท้องอืดมาก) หลังใช้ยานี้ 
สำหรับผู้ที่ได้รับยานี้เกินขนาด: จะพบอาการหัวใจเต้นผิดจังหวะ มีอาการชักกระตุก ไตวาย จนอาจถึงขั้นเสียชีวิต (ตาย) ดังนั้นการใช้ยานี้ต้องระมัดระวังเป็นอย่างมาก หากพบอาการผิดปกติจากการได้รับยานี้เกินขนาดควรต้องพบแพทย์/ไปโรงพยาบาลทันที/ฉุกเฉิน 
 ///// มีข้อควรระวังการใช้โซเดียมไบฟอสเฟตอย่างไร? ///// 
มีข้อควรระวังการใช้ยาโซเดียมไบฟอสเฟต เช่น 
- ห้ามใช้กับผู้ที่แพ้ยานี้หรือแพ้ส่วนประกอบอื่นในสูตรตำรับของยานี้ 
- 
ห้ามใช้ยานี้กับผู้ที่มีความเสี่ยงไตวายเฉียบพลัน 
- 
ห้ามใช้ยาระบายโซเดียมไบฟอสเฟตชนิดรับประทานกับผู้ที่มีอายุต่ำกว่า 18 ปี 
- 
ห้ามใช้ยานี้กับผู้ป่วยโรคไต โรคหัวใจ โรคลมชัก มีแผลในลำไส้ ผู้ที่มีภาวะลำไส้อุดตัน ผู้ที่มีภาวะเกลือฟอสเฟต (Phosphate) ในกระแสเลือดสูงกว่าปกติ 
- 
ห้ามใช้ยานี้ทั้งชนิดรับประทานและชนิดสวนทวารในขณะที่มีอาการคลื่นไส้ อาเจียนหรือขณะมีอาการปวดท้อง 
- 
ด้วยข้อจำกัด/ห้ามการใช้ยานี้ชนิดรับประทานในเด็ก ควรเลี่ยงมาใช้ยาชนิดสวนทวารประ เภทที่ใช้กับเด็กแทน โดยต้องใช้ตามคำสั่งจากแพทย์เท่านั้น 
- 
ระวังการใช้ยานี้กับสตรีตั้งครรภ์ สตรีที่อยู่ในภาวะให้นมบุตร ด้วยยังต้องการข้อมูลทางคลิ นิกมาสนับสนุนถึงความปลอดภัยในการใช้ยานี้กับผู้ป่วยกลุ่มนี้ 
- 
ระวังการใช้ยานี้กับผู้ที่มีภาวะเกลือโพแทสเซียม เกลือแคลเซียมในกระแสเลือดต่ำ 
- 
ระวังการใช้ยานี้กับผู้ที่มีภาวะเกลือโซเดียมในร่างกายสูงเกินปกติ 
- 
ระหว่างการใช้ยานี้ควรเฝ้าระวังเรื่องการทำงานของไต หัวใจ ระบบประสาท มิให้เกิดอา การผิดปกติ 
- 
การรับประทานยานี้ควรต้องดื่มน้ำตามครบปริมาณตามที่แพทย์ระบุเป็นอย่างต่ำเพื่อช่วยลดภาระการทำงานของไต 
- 
ระหว่างรับประทานยานี้หากพบอาการผิดปกติเช่น ผื่นขึ้น มีลมพิษ อึดอัด/หายใจไม่ออก /หายใจลำบาก ให้หยุดการใช้ยาแล้วรีบพบแพทย์/ไปโรงพยาบาลทันที/ฉุกเฉิน 
- 
ห้ามแบ่งยาให้ผู้อื่นใช้ 
- 
ห้ามใช้ยาหมดอายุ 
- 
ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาโซเดียมไบฟอสเฟตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โซเดียมไบฟอสเฟตมีปฏิกิริยาระหว่างยากับยาตัวอื่นอย่างไร? ///// 
ยาโซเดียมไบฟอสเฟตมีปฏิกิริยาระหว่างยากับยาตัวอื่นเช่น ระหว่างการใช้ยาโซเดียมไบฟอสเฟตควรหลีกเลี่ยงการใช้ร่วมกับยาขับปัสสาวะ เนื่องจากมีความเสี่ยงที่จะทำให้ร่างกายสูญ เสียเกลือโพแทสเซียมติดตามมา 
 ///// ควรเก็บรักษาโซเดียมไบฟอสเฟตอย่างไร? ///// 
ควรเก็บรักษายาโซเดียมไบฟอสเฟตดังนี้เช่น 
- รูปแบบยาชนิดรับประทาน: ควรเก็บภายใต้อุณหภูมิ 30 องศาเซลเซียส (Celsius) 
- 
รูปแบบยาสวนทวาร: สามารถเก็บที่อุณหภูมิ 23 - 35 องศาเซลเซียส 
*อนึ่ง: ห้ามเก็บยานี้ทุกรูปแบบในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาที่มีสภาพเสื่อมหรือที่วัสดุบรรจุชำรุดเสียหาย 
 ///// โซเดียมไบฟอสเฟตมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์บิโดปาที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1.	http://www.drugs.com/mtm/sodium-biphosphate-and-sodium-phosphate.html [2015,July18]
2.	http://ikt-info.ru/usa-drugs/usa-o/9118-osmoprep.html [2015,July18]
3.	https://en.wikipedia.org/wiki/Quart [2015,July18]
4.	http://drugline.org/drug/medicament/9790/ [2015,July18]
5.	http://china.mims.com/Myanmar/drug/info/Unima%20Enema/?type=full#Indications [2015,July18]
6.	http://www.drugs.com/pro/Visicol.html [2015,July18]
