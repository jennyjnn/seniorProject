เมโทรนิดาโซล (Metronidazole)
 ///// ทั่วไป ///// 
ยาเมโทรนิดาโซล (Methonidazole) จัดเป็นยาปฏิชีวนะที่ออกฤทธิ์ต่อเชื้อแบคทีเรียโดย เฉพาะกับชนิดที่การเจริญเติบโตไม่ต้องพึ่งพาออกซิเจน (Anaerobic Bacteria) และเชื้อพวกสัตว์เซลล์เดียว (Protozoa) เป็นยาที่ถือกำเนิดที่ประเทศสหรัฐอเมริกา ตั้งแต่ปี ค.ศ. 1960 (พ.ศ. 2503) และมีการใช้ในวงการแพทย์มากกว่า 50 ปี 
 ///// ยาเมโทรนิดาโซลมีสรรพคุณ (คุณสมบัติ) อย่างไร? ///// 
ยาเมโทรนิดาโซล มีคุณสมบัติในการบำบัดรักษาโรคที่มีสาเหตุจาก 
- เชื้อ Trichomonas ที่ก่อโรคโดยเฉพาะในอวัยวะเพศ เช่น โรคพยาธิช่องคลอด 
- การอักเสบและการติดเชื้อกลุ่มอะมีบาที่มีการติดเชื้อในตับ (อ่านเพิ่มเติมในบทความ โรคฝีตับ) 
- ใช้ป้องกันการติดเชื้อแบคทีเรีย กลุ่ม Anaerobic หลังจากการผ่าตัดช่องท้อง หรือผ่า ตัดอวัยวะในระบบสืบพันธุ์ 
- รักษาลำไส้อักเสบจากการติดเชื้อแบคทีเรียชนิด Clostridium Difficile และเชื้อสัตว์เซลล์เดียวชนิด Giardia Lamblia 
-  รักษาการอักเสบและการติดเชื้อในช่องปากและฟัน โดยใช้ร่วมกับยาปฏิชีวนะชนิด Amoxicillin 
- ใช้ป้องกันการติดเชื้อในแผลผ่าตัดลำไส้ใหญ่ หรือการผ่าตัดไส้ติ่งอักเสบ 
- เป็นส่วนผสมในยาทา เพื่อรักษาการติดเชื้อที่ผิวหนังอันเนื่องมาจากเชื้อรา (Fungat ing Wounds) หรือในโรคผิวหนังที่เรียกว่า โรค Rosacea 
- มีการใช้เมโทรนิดาโซลในวงการสัตวแพทย์ เพื่อรักษาการติดเชื้อสัตว์เซลล์เดียวชนิด Giardia ในสุนัข และในแมว รวมไปถึงการติดเชื้อทางเดินลำไส้ในสัตว์ต่างๆอีกด้วย 
 ///// ยาเมโทรนิดาโซลออกฤทธิ์อย่างไร? ///// 
ยาเมโทรนิดาโซลออกฤทธิ์ โดยจะซึมเข้าผนังเซลล์ของแบคทีเรีย Anaerobic bacteria และผนังเซลล์ของสัตว์เซลล์เดียวโปรโตซัว จากนั้นยาจะเข้าไปรบกวนการสร้างและการสัง เคราะห์สารทางพันธุกรรม (DNA) ของเชื้อดังกล่าว ทำให้ไม่สามารถแพร่พันธุ์ได้ 
 ///// ยาเมโทรนิดาโซลมีรูปแบบจัดจำหน่ายอย่างไร? ///// 
ยาเมโทรนิดาโซล มีรูปแบบการจัดจำหน่าย ดังนี้ 
- ยาเม็ดขนาด 200 มิลลิกรัม และ 400 มิลลิกรัม 
- ยาน้ำแขวนตะกอนขนาด 200 มิลลิกรัมต่อ 5 มิลลิลิตร 
- ยาฉีดขนาด 500 มิลลิกรัมต่อ 100 มิลลิลิตร 
- ยาทาขนาดความเข้มข้น 1 % 
 ///// ยาเมโทรนิดาโซลมีขนาดรับประทานอย่างไร? ///// 
ขนาดรับประทานของยาเมโทรนิดาโซล คือ 
- สำหรับการติดเชื้อ Trichomonas Vaginalis ในระบบอวัยวะสืบพันธุ์ เช่น โรคพยาธิช่องคลอด ขนาดรับประทานสูงสุดคือ 1,200 มิลลิกรัมต่อวัน โดยแบ่งรับประทานวันละ 3 ครั้ง เป็นเวลา 7 วัน (สำหรับผู้ใหญ่) 
- สำหรับการติดเชื้อสัตว์เซลล์เดียวชนิดอะมีบาในลำไส้เล็ก (Intestinal Amoebiasis) 
	ผู้ใหญ่ขนาดรับประทานสูงสุดไม่เกิน 2,400 มิลลิกรัมต่อวัน แบ่งรับประทานวันละ 3 ครั้ง	-ในเด็กอายุ 7-10 ปี รับประทานสูงสุดไม่เกิน 1,200 มิลลิกรัมต่อวัน โดยแบ่งรับประทานวันละ 3 ครั้ง 	
	ในเด็กอายุ 3-7 ปี รับประทานสูงสุดไม่เกิน 800 มิลลิกรัมต่อวัน โดยแบ่งรับประทานวันละ 4 ครั้ง 	
	ในเด็กอายุ 1-3 ปี รับประทานสูงสุดไม่เกิน 600 มิลลิกรัมต่อวัน โดยแบ่งรับประทานวันละ 3 ครั้ง 
-  สำหรับการติดเชื้ออะมีบาที่ตับ ขนาดรับประทานสูงสุดไม่เกิน 1,200 มิลลิกรัมต่อวัน โดยแบ่งรับประทานวันละ 3 ครั้ง (ในผู้ใหญ่) 
หมายเหตุ การรับประทานยานี้ควรรับประทานพร้อมหรือหลังอาหารเพื่อลดการระคายเคืองของกระเพาะและลำไส้ 
 ///// เมื่อมีการสั่งจ่ายยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิด ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด รวมทั้งอาการแพ้ยา เช่น กินยาแล้ว คลื่นไส้มาก หรือ แน่น หายใจติดขัด 
- มีโรคประจำตัวต่างๆอะไรบ้าง รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือ เกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรี ควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาอาจผ่าน รก หรือผ่านเข้าสู่น้ำนม และเข้าสู่ทารกจนก่อผลข้างเคียงต่อทารกได้ 
 ///// หากลืมรับประทานยาเมโทรนิดาโซลควรทำอย่างไร? ///// 
หากลืมรับประทานยาเมโทรนิดาโซล สามารถรับประทานยาเมื่อนึกขึ้นได้ แต่หากลืมรับ ประทานยาใกล้กับมื้อถัดไป ให้รับประทานขนาดปกติโดยไม่ต้องเพิ่มขนาดยาเป็น 2 เท่า 
 ///// ยาเมโทรนิดาโซลมีผลไม่พึงประสงค์ไหม? ///// 
ยาเมโทรนิดาโซลนี้ อาจส่งผลข้างเคียง โดยรบกวนและก่อให้เกิดการระคายเคืองในระ บบทางเดินอาหาร อาจเกิดลมพิษและมีผื่นคันตามร่างกาย รู้สึกง่วงและวิงเวียน ปวดศีรษะ ปัสสาวะมีสีเข้มและคล้ำ 
 ///// ยาเมโทรนิดาโซลมีปฏิกิริยากับยาตัวอื่นไหม? ///// 
ยาเมโทรนิดาโซล สามารถมีปฏิกิริยากับยาตัวอื่นๆได้ เช่น 
- การรับประทานร่วมกับเครื่องดื่มที่มีแอลกอฮอล์ จะทำให้มีอาการ คลื่นไส้ อาเจียน ใจสั่น มีการหายใจผิดปกติ 
- การรับประทานร่วมกับยาต้านการจับตัวของเกล็ดเลือด อาจส่งผลให้เกิดภาวะเลือดออกได้ง่าย หรือภาวะเลือดหยุดไหลช้า ยาต้านการจับตัวของเกร็ดเลือดดังกล่าว เช่น ยา Warfarin 
- การรับประทานร่วมกับยาที่ใช้ป้องกันหรือรักษาอาการชัก (เช่น ในโรคลมชัก) อาจทำให้ระบบเผาผลาญในร่างกาย หรือขบวนการทางเคมีที่ไปเปลี่ยนแปลงโครงสร้างของยาเมโทรนิดาโซล และส่งผลต่อการออกฤทธิ์ รวมไปถึงระดับยาในกระแสเลือดที่ลดลง ยาที่ใช้รักษาอาการชักดังกล่าว เช่น Phenobarb 
- การรับประทานร่วมกับยาบางกลุ่ม อาจทำให้ระดับยาดังกล่าวมีปริมาณในกระแสเลือด	สูงมากขึ้น ยากลุ่มดังกล่าว เช่น 
    ยาทางจิตเวชบางชนิด เช่น ยา Lithium 
    ยากดภูมิคุ้มกันต้านทานโรค เช่น Cyclosporin 
    ยาเคมีบำบัดบางชนิด เช่น 5-FU และ Busulfan เป็นต้น 
 ///// มีข้อควรระวังไหมเมื่อกินยาเมโทรนิดาโซล? ///// 
ข้อควรระวังเมื่อใช้ยาเมโทรนิดาโซล ได้แก่ 
- ห้ามใช้กับผู้ที่แพ้ยาเมโทรนิดาโซล (เช่น ขึ้นผื่น หรือ มีปัญหาทางการหายใจ เช่น แน่นหน้าอก) 
- หากมีความจำเป็นต้องใช้ยาเมโทรนิดาโซลมากกว่า 10 วัน ควรต้องตรวจและควบคุมความผิดปกติของระบบเลือด/ระบบโลหิตวิทยา เช่น ตรวจซีบีซี 
- ไม่ควรใช้ยานี้กับผู้ป่วยที่เป็นโรคเกี่ยวกับระบบสมอง รวมไปถึงโรคที่เกี่ยวกับระบบประ สาทส่วนปลาย ระบบประสาทส่วนกลาง และ ผู้ที่มีโรคตับ 
- ระวังการใช้ยากับผู้ที่ต้องทำงานกับเครื่องจักร หรือต้องขับขี่ยวดยานพาหนะด้วย เพราะยาอาจทำให้มีอาการ ง่วงนอน หรือวิงเวียนศีรษะ 
- ระวังการใช้ยาในหญิงตั้งครรภ์ และหญิงที่อยู่ในภาวะให้นมบุตร ถึงแม้ยาเมโทรนิดาโซล ไม่ก่อให้เกิดความพิการของตัวอ่อนในครรภ์ของสัตว์ทดลอง แต่ยานี้มีผลต่อระบบเลือด ต่อตับ และต่อระบบทางเดินอาหาร ซึ่งอาจส่งผลกระทบไม่ทางตรงก็ทางอ้อมต่อทารกได้เช่นเดียวกัน 
- และควรต้องปฏิบัติตาม ข้อปฏิบัติพื้นฐานในการใช้ยาทุกชนิด รวมทั้งเมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ควรเก็บรักษายาเมโทรนิดาโซลอย่างไร? ///// 
ควรเก็บรักษายาเมโทรนิดาโซลทุกรูปแบบของผลิตภัณฑ์ภายใต้อุณหภูมิ 25 องศาเซล เซียส หรือเก็บตามภายใต้ข้อกำหนดของบริษัทยา (อ่านในฉลากยา) เก็บให้พ้นแสงแดด ความ ชื้น และต้องเก็บยาให้พ้นมือเด็กเสมอ 
 ///// ยาเมโทรนิดาโซลมีชื่ออื่นๆอีกไหม? ผลิตโดยบริษัทอะไรบ้าง? ///// 
ชื่อทางการค้าและบริษัทผู้ผลิต ยาเมโทรนิดาโซล เช่น 
 ///// บรรณานุกรม ///// 
http://www.mims.com/Thailand/drug/info/Flagyl-Flagyl%20400-Flagyl-S/?q=metronidazole&amp;type=brief [2013,July22]. 
http://en.wikipedia.org/wiki/Metronidazole. [2013,July22].
