เมกลิทิไนด์ (Meglitinides)
 ///// บทนำ ///// 
ยาเมกลิทิไนด์ (Meglitinides) เป็นหมวดของยารักษาโรคเบาหวานประเภทที่ 2 ตัวยาจะไปกระตุ้นตับอ่อนให้ผลิตอินซูลินออกมาอย่างมีความสัมพันธ์กับปริมาณของระดับน้ำตาลในกระแสเลือด ลักษณะยาแผนปัจจุบันเป็นยาชนิดรับประทานโดยให้รับประทานก่อนอาหาร ซึ่งจะคล้ายกับการรับประทานยาต้านเบาหวานกลุ่ม Alpha-glucosidase inhibitors แต่ก่อให้เกิดอาการข้างเคียงของภาวะน้ำตาลในเลือดต่ำ น้อยกว่ายาต้านเบาหวานประเภท Sulfonylurea 
ปัจจุบันได้มีการแบ่งอนุพันธุ์ของยาเมกลิทิไนด์ออกเป็นรายการย่อยดังนี้ 
- Repaglinide: แถบอเมริกาจะรู้จักกันในชื่อการค้าว่า “Prandin” ประเทศไทยจำ หน่ายเป็นยาเดี่ยวขนาด 0.5 มิลลิกรัม/เม็ด มีข้อควรระวังโดยเฉพาะกับผู้ป่วยที่มีอายุมากกว่า 75 ปี ทางคลินิกยังใช้ยานี้ร่วมกับ Metformin ในการรักษาโรคเบาหวานอีกด้วยโดยผลิตเป็นยาผสมชนิดเม็ดสำหรับรับประทาน 
- Nateglinide: เป็นยาต้านเบาหวานที่ถูกพัฒนาโดยเครือข่ายของผู้ประกอบการด้านอาหารและเคมีของประเทศญี่ปุ่นที่มีชื่อว่า Ajinomoto โดยจำหน่ายภายใต้ชื่อการค้าว่า “Starlix” มีการผลิตเป็นลักษณะของยาเดี่ยวขนาด 60 และ 120 มิลลิกรัม/เม็ด ยาตัวนี้สามารถใช้รักษาเบา  หวานประเภทที่ 2 ร่วมกับ Metformin หรือ Thiazolidinedione ก็ได้ 
-      Mitiglinide: เป็นยาต้านเบาหวานประเภทที่ 2 ที่รู้จักในชื่อการค้าว่า “Glufast” และ มีการร่วมทุนกับบริษัทยาของประเทศญี่ปุ่นเพื่อการจัดจำหน่าย เมกลิทิไนด์มีข้อห้ามใช้กับผู้ป่วยเบาหวานประเภทที่ 1 รวมถึงผู้ที่แพ้ยากลุ่มนี้ 
- อาจมีคำถามจากผู้บริโภคว่า ยารักษาโรคเบาหวานตัวใดดีที่สุด ปลอดภัยที่สุด ต้องรับประ ทานหรือใช้ตลอดชีวิตหรือไม่ ฯลฯ ด้วยยารักษาเบาหวานมีอยู่หลายหมวด แต่ละหมวดยังมีราย การยาแยกย่อยอีกมากมาย แพทย์ผู้รักษาสามารถให้คำตอบได้ด้วยการคัดกรองตามหลักวิชาการที่นำมาประกอบกับประวัติทางสุขภาพของผู้ป่วย ผู้บริโภค/ผู้ป่วยต้องใช้ยาอย่างมีวินัย ไม่ปรับ เปลี่ยนขนาดรับประทานหรือหยุดการใช้ยาด้วยตนเอง 
 ///// เมกลิทิไนด์มีสรรพคุณ (คุณสมบัติ) อย่างไร? ///// 
ยาเมกลิทิไนด์มีสรรพคุณ/ข้อบ่งใช้รักษาโรคเบาหวานประเภทที่ 2 
 ///// เมกลิทิไนด์มีกลไกการออกฤทธิ์อย่างไร? ///// 
ยาเมกลิทิไนด์มีกลไกการออกฤทธิ์โดยตัวยาจะกระตุ้นให้ตับอ่อนหลั่งฮอร์โมนอินซูลินอย่างมีความสัมพันธ์กับระดับน้ำตาลในกระแสเลือด ส่งผลให้ร่างกายเผาผลาญน้ำตาลและนำไปใช้ให้เกิดประโยชน์เหมือนปกติหรือใกล้เคียงปกติ 
 ///// เมกลิทิไนด์มีรูปแบบการจัดจำหน่ายอย่างไร? ///// 
ยาเมกลิทิไนด์มีรูปแบบการจัดจำหน่ายเช่น 
- ยาเดี่ยวชนิดเม็ดสำหรับรับประทาน 
- ยาเม็ดชนิดรับประทานที่ผสมร่วมกับยาอื่นเช่น Metformin 
 ///// เมกลิทิไนด์มีขนาดรับประทานอย่างไร? ///// 
ยาเมกลิทิไนด์มีขนาดรับประทานเช่น 
- Repaglinide: ผู้ใหญ่: รับประทานเริ่มต้น 0.5 มิลลิกรัมก่อนมื้ออาหารประมาณ 30 นาที และแพทย์จะเป็นผู้คอยปรับขนาดยาให้เหมาะสมกับผู้ป่วยเป็นรายบุคคลไป ขนาดรับประทานสูงสุดไม่เกิน 16 มิลลิกรัม/วัน 
- Nateglinide: ผู้ใหญ่: รับประทานครั้งละ 60 - 120 มิลลิกรัมก่อนมื้ออาหารประมาณ 30 นาที หากจำเป็นแพทย์สามารถปรับขนาดรับประทานเป็นครั้งละ 180 มิลลิกรัมวันละ 3 ครั้ง 
- Mitiglinide: ผู้ใหญ่: รับประทานครั้งละ 10 มิลลิกรัมก่อนมื้ออาหารประมาณ 5 นาทีวันละ  3 ครั้ง 
* อนึ่ง ในผู้อายุต่ำกว่า 18 ปี (ที่รวมถึงในเด็ก): ยังไม่มีการศึกษาที่แน่ชัดถึงประสิทธิภาพและขนาด ยานี้ในผู้ป่วยกลุ่มนี้ การใช้ยานี้ในผู้ป่วยกลุ่มนี้จึงอยู่ในดุลพินิจของแพทย์ผู้รักษา 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกร        ก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเมกลิทิไนด์ ผู้ป่วยควรแจ้งแพทย์/พยาบาลและเภสัชกร ดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยาเมกลิทิไนด์อาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเมกลิทิไนด์สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// เมกลิทิไนด์มีผลไม่พึงประสงค์อย่างไร? ///// 
ยากลุ่มเมกลิทิไนด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น เกิดภาวะน้ำตาลในเลือดต่ำ รู้สึกตึงแน่นในช่องท้อง มีอาการท้องเสีย/ท้องร่วง ปวดศีรษะ สามารถรบกวนผลการทดสอบเลือดที่เกี่ยวข้องกับระดับน้ำตาลในเลือดของสถานพยาบาลได้ คลื่น ไส้ อาเจียน อาหารไม่ย่อย อาจเกิดภาวะหัวใจล้มเหลว ตับทำงานผิดปกติ เกิดภาวะไซนัสอักเสบ จมูกอักเสบ ปวดหลัง มีผื่นคันตามผิวหนังและลมพิษ ตาพร่า 
สำหรับผู้ที่ได้รับยานี้เกินขนาดจะพบอาการจากภาวะน้ำตาลในเลือดต่ำ โดยอาจเกิดภาวะโคม่า และอาจมีอาการชักร่วมด้วย หากพบอาการเหล่านี้ต้องรับนำตัวผู้ป่วยส่งโรงพยาบาลทันที/ฉุกเฉิน 
 ///// มีข้อควรระวังการใช้เมกลิทิไนด์อย่างไร? ///// 
มีข้อควรระวังการใช้ยาเมกลิทิไนด์เช่น 
- ห้ามใช้กับผู้ที่แพ้ยากลุ่มนี้ 
- ห้ามใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
- ห้ามปรับขนาดรับประทานยานี้ด้วยตนเอง 
-  ห้ามใช้ยานี้กับผู้ป่วยโรคเบาหวานประเภทที่ 1 และผู้ป่วยเบาหวานที่ควบคุมโรคไม่ได้จนเกิดภาวะเลือดเป็นกรด (Diabetic ketoacidosis) 
-  ห้ามใช้ยานี้กับผู้ป่วยโรคตับขั้นรุนแรง 
- ระวังการใช้ยานี้กับเด็ก ผู้สูงอายุ การจะใช้ยานี้กับผู้ป่วยกลุ่มนี้ต้องมีคำสั่งจากแพทย์โดยพิจารณาเป็นกรณีเท่านั้น 
-  ผู้ป่วยโรคเบาหวานควรต้องเรียนรู้ถึงภาวะน้ำตาลในเลือดต่ำ การช่วยเหลือตนเอง รวมถึงการป้องกันมิให้เกิดภาวะน้ำตาลในเลือดต่ำ 
-  ระวังการใช้ยานี้กับผู้ป่วยโรคหัวใจล้มเหลว ผู้ป่วยที่อยู่ในภาวะโคม่า ผู้ป่วยที่อยู่ในระหว่างการทำแผลผ่าตัด และผู้ป่วยโรคตับ โรคไต 
- ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเมกลิทิไนด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// เมกลิทิไนด์มีปฏิกิริยาระหว่างยากับยาตัวอื่นอย่างไร? ///// 
ยาเมกลิทิไนด์มีปฏิกิริยาระหว่างยากับยาตัวอื่นเช่น 
- การใช้ยา Repaglinide ร่วมกับยากลุ่มเอ็นเสด (NSAIDs), Salicylates, Sulphonamides, Phenylbutazone (ยาแก้อักเสบ), Hydantoins (ยากันชัก) รวมถึงยาต้านการแข็งตัวของเลือด อาจทำให้ยา Repaglinide ออกฤทธิ์ได้มากขึ้น หรือการใช้ร่วมกับยา Ketoconazole, Fluconazole, Itraconazole, Erythromycin อาจเพิ่มความเข้มข้นของยา Repaglinide ในกระแสเลือดจนอาจเป็นผลให้เกิดอาการข้างเคียงของยา Repaglinide ตามมา หากจำเป็นต้องใช้ยาร่วมกับยากลุ่มข้างต้นแพทย์จะปรับขนาดการใช้ยาให้เหมาะสมเป็นรายบุคคลไป 
- การใช้ยา Mitiglinide ร่วมกับยาดังต่อไปนี้เช่น Insulins, Biguanides (ยาเบาหวาน), Alpha-glucosidase inhibitors, Pioglitazone, Salicylates, Clofibrate, Sulfanilamide, Tetracy clines, Beta-adrenergic blockers, MAOIs, Epinephrine, Nicotinic acid, INH/Isonicotinyl hydrazine/Isoniazid, Pyrazinamide, Phenothiazines, Phenytoin, Guanethidine รวมถึงกลุ่มยาขับปัสสาวะ อาจทำให้เกิดภาวะน้ำตาลในเลือดต่ำ หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นกรณีๆไป 
- การใช้ยา Nateglinide ร่วมกับยา Gatifloxacin (ยาปฏิชีวนะ) อาจทำให้ระดับน้ำตาลในเลือด ต่ำหรือสูงก็ได้ 
- การมีภาวะน้ำตาลในเลือดสูงจะมีอาการกระหายน้ำ หิวอาหาร และปัสสาวะมาก 
- สำหรับอาการน้ำตาลในเลือดต่ำจะพบอาการปวดศีรษะ วิงเวียน ง่วงนอน สับสน ตัวสั่น คลื่นไส้ หิว อ่อนเพลีย ใจสั่น หัวใจเต้นเร็ว                                                                                                           เพื่อป้องกันอาการดังกล่าวควรหลีกเลี่ยงการใช้ยาร่วมกัน 
 ///// ควรเก็บรักษาเมกลิทิไนด์อย่างไร? ///// 
ควรเก็บยาเมกลิทิไนด์ภายใต้อุณหภูมิ 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// เมกลิทิไนด์มีชื่ออื่นอีกไหม? ผลิตจากบริษัทอะไรบ้าง? ///// 
ยาเมกลิทิไนด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Meglitinide [2015,June27] 
http://www.mims.com/USA/drug/info/prandimet/prandimet%20tablet?type=full[2015,June27] 
http://www.mims.com/USA/drug/info/Starlix/Starlix%20Tablet?type=full[2015,June27] 
http://www.mims.com/USA/drug/info/repaglinide/?type=full&amp;mtype=generic#Dosage[2015,June27] 
href=" http://www.mims.com/Thailand/drug/info/Glufast/?type=BRIEF[2015,June27] 
http://www.drugs.com/drug-interactions/gatifloxacin-with-nateglinide-1161-0-1695-0.html [2015,June27]
