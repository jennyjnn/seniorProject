โบรไมด์ (Bromide)
 ///// บทนำ ///// 
ยาโบรไมด์ (Bromide) หรือยาที่เป็นสารประกอบประเภทโบรไมด์ หรือประเภทเกลือโบรไมด์ ซึ่งมีอยู่มากมายหลายชนิด นักวิทยาศาสตร์ได้นำสารประกอบโบรไมด์เหล่านี้มาใช้รักษาอาการป่วยทางจิตเวช ใช้เป็นยาสลบในห้องผ่าตัด เป็นยาช่วยผ่อนคลายกล้ามเนื้อ รักษาอาการโรคลมชัก ฯลฯ 
อาจแจกแจงรายการยาในกลุ่มโบรไมด์พอสังเขปได้ดังนี้ 
- Potassium bromide: ใช้เป็นยากันชักและช่วยสงบประสาท/ยาคลายเครียด 
- Sodium bromide: ใช้รักษาอาการปวดศีรษะ ช่วยสงบประสาท รักษาโรคลมชัก 
- Lithium bromide: เคยถูกใช้เป็นยาสงบประสาท 
- Aclidinium bromide: ใช้เป็นยาขยายหลอดลม 
- Clidinium bromide: ช่วยลดการหลั่งกรดในผู้ป่วยโรคกระเพาะอาหาร 
- Glycopyrronium bromide: ใช้ลดสารคัดหลั่งต่างๆก่อนวางยาสลบให้ผู้ป่วย 
- Fenoterol hydrobromide: ใช้เป็นยาขยายหลอดลม 
- Ipratropium bromide: ใช้ขยายหลอดลม 
- Pancuronium bromide และ Rocuronium bromide ใช้เป็นยาคลายกล้ามเนื้อ 
- Thonzonium bromide: ใช้เป็นส่วนประกอบในยาหยอดหู 
- Tiotropium bromide: อยู่ในกลุ่ม Antimucarinic drugs (ยารักษาโรคทางสมองบางชนิดเช่น โรคพาร์กินสัน) ใช้ขยายหลอดลม 
- Vecuronium bromide: ทำให้กล้ามเนื้อลายคลายตัว ใช้ร่วมกับการวางยาสลบ 
คณะกรรมการอาหารและยาของไทยได้บรรจุยากลุ่มโบร์ไมด์บางตัวลงในบัญชียาหลักแห่งชาติเช่น Pancuronium, Rocuronium, Vecuronium โดยใช้เป็นยาเดี่ยว มีบางรายการที่ผสมร่วมกับยาอื่นเช่น Ipratropium bromide ที่ผสมร่วมกับ Fenoterol hydro bromide 
จากความหลากหลายของยาในกลุ่มนี้ การเลือกใช้ยานี้ได้อย่างถูกต้องและปลอดภัยสำหรับผู้ป่วย จำเป็นต้องได้รับการตรวจคัดกรองจากแพทย์ก่อนการใช้ยาทุกครั้ง 
 ///// โบรไมด์มีสรรพคุณ (คุณสมบัติ) อย่างไร? ///// 
ยากลุ่มโบรไมด์มีสรรพคุณดังนี้เช่น 
- ใช้เป็นยาสงบประสาท/ยาคลายเครียด และคลายกล้ามเนื้อก่อนวางยาสลบ 
- ใช้เป็นยาลดกรดในกระเพาะอาหาร 
- ใช้เป็นยาขยายหลอดลมในผู้ป่วยโรคหืด ผู้ป่วยหลอดลมอักเสบ 
- ช่วยทำให้ยาอื่นดูดซึมได้ดีขึ้นเมื่อใช้ผสมกับยาอื่น 
- ใช้รักษาโรคลมชัก 
 ///// โบรไมด์มีกลไกการออกฤทธิ์อย่างไร? ///// 
กลไกการออกฤทธิ์ของยากลุ่มโบรไมด์จะขึ้นอยู่กับธรรมชาติโครงสร้างทางเคมีของยาแต่ละตัว โดยจะออกฤทธิ์กับตัวรับ (Receptors) ที่อยู่ตามอวัยวะต่างๆของร่างกายเช่น หลอดลม กล้ามเนื้อ กระเพาะอาหาร ฯลฯ และส่งผลให้อวัยวะเหล่านั้นทำงานตามฤทธิ์ของยาที่ได้รับจนเกิดเป็นกลไกของการรักษาในที่สุด 
 ///// โบรไมด์มีรูปแบบการจัดจำหน่ายอย่างไร? ///// 
ยากลุ่มโบรไมด์มีรูปแบบการจัดจำหน่ายดังนี้ 
- ยาเม็ดชนิดรับประทาน 
- ยาพ่นสเปรย์เข้าทางปาก 
- ยาพ่นจมูก 
- ยาฉีด 
- ยาชนิดสารละลายใช้พ่นเข้าทางเครื่องช่วยหายใจ 
 ///// โบรไมด์มีขนาดรับประทานอย่างไร? ///// 
การใช้ยากลุ่มโบร์ไมด์และขนาดรับประทาน/ขนาดการใช้ยาต้องเป็นไปตามคำสั่งแพทย์อย่างเคร่งครัด ห้ามมิให้ผู้ป่วยปรับขนาดรับประทาน/การใช้ยาเอง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยากลุ่มโบร์ไมด์ ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยากลุ่มโบร์ไมด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยา/ใช้ยากลุ่มโบร์ไมด์สามารถรับประทานยา/ใช้ยาเมื่อนึกขึ้นได้ ถ้าเวลาใกล้เคียงกับการรับประทานยา/ใช้ยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// โบรไมด์มีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง/อาการไม่พึงประสงค์/อาการข้างเคียง) ของยากลุ่มโบรไมด์จะขึ้นกับชนิดโครงสร้างทางเคมีของยาแต่ละตัวยาเช่น 
- Potassium bromide: ก่อให้เกิดอาการกระหายน้ำ ปัสสาวะบ่อย 
- Lithium bromide: ก่อให้เกิดอาการเม็ดเลือดขาวสูง ปัสสาวะบ่อย และกระหายน้ำ 
- Glycopyrronium bromide: ลดการขับเหงื่อของร่างกาย ทำให้มีไข้ได้ 
- Tiotropium bromide: ทำให้ปากแห้งและระคายคอ 
- Ipratropium bromide:	ทำให้หัวใจเต้นเร็ว และอาจก่อให้เกิดต้อหิน 
- Vencuronium bromide: ทำให้หัวใจเต้นช้า วิงเวียน เป็นไข้ 
 ///// มีข้อควรระวังการใช้โบรไมด์อย่างไร? ///// 
มีข้อควรระวังการใช้ยากลุ่มโบรไมด์ดังนี้เช่น 
- ห้ามใช้ยากลุ่มนี้กับผู้ที่แพ้ยา/แพ้สารประกอบโบรไมด์ 
- ระวังการใช้ยากลุ่มนี้ในเด็ก ผู้สูงอายุ สตรีตั้งครรภ์ และสตรีที่อยู่ในภาวะให้นมบุตร ด้วยผู้ป่วยกลุ่มนี้มีภาวะเสี่ยงต่ออาการไม่พึงประสงค์ 
- ระวังการใช้ยากลุ่มนี้กับผู้ป่วยโรคต้อหิน ผู้ป่วยที่เป็นแผลในกระเพาะอาหาร ผู้ป่วยด้วยอาการทางเดินปัสสาวะอุดตัน/ปัสสาวะขัด ผู้ป่วยโรคกล้ามเนื้ออ่อนแรง 
- ระวังการขับขี่ยวดยานพาหนะเมื่อใช้ยากลุ่มนี้ ด้วยยาในกลุ่มนี้ทำให้กล้ามเนื้อไม่มีแรง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยากลุ่มโบรไมด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โบรไมด์มีปฏิกิริยาระหว่างยากับยาตัวอื่นอย่างไร? ///// 
ยาโบรไมด์มีปฏิกิริยาระหว่างยากับยาตัวอื่นดังนี้เช่น 
- การใช้ยา Vecuronium bromide ร่วมกับยา Halothane (ยาดมสลบ), Ether (ยาดมสลบ), Isofurane (ยาดมสลบ), Fentanyl อาจเพิ่มฤทธิ์ในการยับยั้งการทำงานของกล้ามเนื้อลาย (Increase neuromuscular blockade) หากจำเป็นต้องใช้ร่วมกันแพทย์จะปรับขนาดการใช้ยาเหล่านี้ให้เหมาะสมกับคนไข้เป็นรายบุคคลไป 
- การใช้ยา Ipratropium bromide ร่วมกับยา Antincholinericgic (Antimuscarinic drugs) อาจเพิ่มความเป็นพิษของยากลุ่มโบรไมด์ หากจำเป็นต้องใช้ยาร่วมกันแพทย์จะปรับขนาดการใช้ยากลุ่มโบร์ไมด์ให้เหมาะสมเป็นกรณีๆไป 
 ///// ควรเก็บรักษาโบรไมด์อย่างไร? ///// 
ควรเก็บยากลุ่มโบร์ไมด์ช่วงอุณหภูมิที่ระบุในเอกสารกำกับยา เก็บในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง ไม่เก็บยาในห้องน้ำหรือในรถยนต์หรือในช่องแช่แข็งของตู้เย็น 
 ///// โบรไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยากลุ่มโบร์ไมด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://www.drugs.com/uk/glycopyrronium-bromide-1mg-tablets-leaflet.html [2015,March7]
	2 http://www.rxlist.com/spiriva-drug.htm [2015,March7]
	3 http://www.rxlist.com/combivent-drug.htm [2015,March7]
	4 http://www.empr.com/vecuronium-bromide-for-injection/drug/3542/ [2015,March7]
	5 http://en.wikipedia.org/wiki/Bromide [2015,March7]
	6 http://en.wikipedia.org/wiki/Thonzonium_bromide [2015,March7]
	7 http://www.summitmedicalgroup.com/library/medications/pma_aclidinium_bromide_inhalation/ [2015,March7] 
	8 http://drug.fda.moph.go.th:81/nlem.in.th/search?keyword=ipratropium+bromide [2015,March7] 
	9 http://drug.fda.moph.go.th:81/nlem.in.th/medicine/essential/list/194#item-9080 [2015,March7]
	10 http://www.canine-seizures.freeservers.com/potassium_bromide.htm [2015,March7]
	11 http://en.wikipedia.org/wiki/Lithium_%28medication%29#Side_effects [2015,March7]
	12 http://en.wikipedia.org/wiki/Glycopyrronium_bromide#Side_effects [2015,March7]
	13 http://en.wikipedia.org/wiki/Tiotropium_bromide#Adverse_effects [2015,March7]
	14 http://www.medicinenet.com/vecuronium_bromide-injection/article.htm [2015,March7]
	15 http://www.drugsupdate.com/generic/view/211/Glycopyrronium-Bromide [2015,March7]
	16 http://www.mims.com/USA/drug/info/vecuronium%20bromide/ [2015,March7]
	17 http://www.mims.com/USA/drug/info/ipratropium%20bromide/ [2015,March7] 
	18 https://www.mims.com/Thailand/drug/search/?q=bromide&amp;page=0 [2015,March7] 
	19 http://www.sigmaaldrich.com/catalog/product/sigma/f1016?lang=en&amp;region=TH [2015,March7]
