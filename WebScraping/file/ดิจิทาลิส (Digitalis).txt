ดิจิทาลิส (Digitalis)
 ///// บทนำ ///// 
ยาดิจิทาลิส (Digitalis) เป็นยาประเภท Cardiac glycoside มีพืชประมาณ 20 สายพันธุ์ที่ถูกนำมาสกัดสารสำคัญที่เป็นยาประเภทนี้ ยากลุ่ม/ประเภทดิจิทาลิสแยกย่อยออกมาเป็นยา Digoxin และยา Digitoxin โดยทั้ง 2 ชนิดมีความแตกต่างทางโครงสร้างเคมีอยู่เล็กน้อยเท่านั้น แต่ผลทาง การรักษาคล้ายกัน 
ทางคลินิกได้นำยาประเภทดิจิทาลิสมาใช้รักษาอาการโรคหัวใจล้มเหลวและหัวใจเต้นผิดจัง หวะ (Atrial arrhythmias) ยาดิจิทาลิสสามารถเพิ่มปริมาณการไหลเวียนของเลือดไปเลี้ยงอวัยวะต่างๆของร่างกายอย่างเพียงพอ และยังช่วยลดอาการบวมของมือและข้อเท้าในกลุ่มผู้ป่วยโรคหัวใจอีกด้วย 
ปกติแพทย์จะเป็นผู้สั่งจ่ายและพิจารณาขนาดยานี้ที่เหมาะสมกับผู้ป่วยแต่ละรายเช่น 
- การใช้ยานี้กับเด็กต้องคำนวณจากน้ำหนักตัวของเด็ก 
- หากใช้ยานี้เป็นลักษณะของยาน้ำ ผู้ป่วยต้องใช้อุปกรณ์การตวงยาอย่างถูกต้อง 
- ย้ำเตือนมิให้ผู้ป่วยปรับขนาดรับประทานหรือหยุดการใช้ยานี้ด้วยตนเอง 
และด้านของผู้ป่วยก็ต้องให้ข้อมูลส่วนตัวมาประกอบกับการรักษาของแพทย์เช่น 
- มีโรคต่อมไทรอยด์ โรคตับ โรคปอด โรคไต หรือไม่ 
- เคยมีประวัติการแพ้ยานี้หรือยาอื่นๆหรือไม่ 
- หากเป็นสตรีอยู่ในภาวะตั้งครรภ์หรืออยู่ในช่วงเลี้ยงบุตรด้วยน้ำนมมารดาหรือไม่ 
อนึ่ง การใช้ยานี้เองที่บ้านควรสังเกตอาการต่างๆที่ผิดปกติหลังการใช้ยานี้เช่น รับประทานแล้วยังมีภาวะหัวใจเต้นผิดปกติ แน่นหน้าอก/อึดอัด/หายใจไม่ออก/หายใจลำบาก เหนื่อยและอ่อนเพลียอย่างมาก เห็นภาพซ้อน เห็นภาพเป็นสีเหลือง เขียว หรือสว่างจ้า เบื่ออาหาร รู้สึกไม่สบายในกระ เพาะอาหาร หรือเห็นภาพหลอน ความผิดปกติเหล่านี้สามารถรบกวนการดำรงชีวิตประจำวันจึงควรกลับมาพบแพทย์/มาโรงพยาบาลก่อนนัดเพื่อแพทย์พิจารณาปรับแนวทางการรักษา 
 ///// ดิจิทาลิสมีสรรพคุณ (คุณสมบัติ) อย่างไร? ///// 
ยาดิจิทาลิสมีสรรพคุณ/ข้อบ่งใช้เช่น 
- รักษาอาการหัวใจวาย/หัวใจล้มเหลว กล้ามเนื้อหัวใจหัวใจขาดเลือด 
- รักษาภาวะหัวใจเต้นผิดจังหวะ 
 ///// ดิจิทาลิสมีกลไกการออกฤทธิ์อย่างไร? ///// 
ยาดิจิทาลิสมีกลไกการออกฤทธิ์คือ ตัวยาที่ดูดซึมเข้าสู่เซลล์หรือเนื้อเยื่อของหัวใจจะเข้าไปจับกับตัวรับที่มีชื่อเรียกว่า Sodium and potassium receptor ส่งผลให้เกิดการสะสมเกลือแคล เซียมในกล้ามเนื้อหัวใจ เกลือแคลเซียมนี่เองที่คอยกระตุ้นให้หัวใจมีแรงบีบตัวมากขึ้น ทำให้มีปริมาณเลือดไหลเวียนเพียงพอที่จะไปหล่อเลี้ยงร่างกาย และอีกกลไกหนึ่งของยาชนิดนี้คือ ตัวยา  ดิจิทาลิสจะควบคุมภาวะหัวใจเต้นผิดจังหวะโดยตัวยาจะไปชะลอสัญญาณที่กระตุ้นการเต้นของหัวใจในส่วนที่เรียกว่า Sinoatrial node การลดหรือชะลอจำนวนสัญญาณดังกล่าวมีผลให้จังหวะการเต้นที่ผิดปกติกลับมาเป็นปกติเหมือนเดิม จากกลไกเหล่านี้จึงทำให้เกิดฤทธิ์รักษาตามสรรพคุณ 
 ///// ดิจิทาลิสมีรูปแบบการจัดจำหน่ายอย่างไร? ///// 
ยาดิจิทาลิสมีรูปแบบการจัดจำหน่ายเช่น 
- ยาเม็ดชนิดรับประทาน ขนาด 62.5, 100 และ 250 ไมโครกรัม/เม็ด 
- ยาน้ำชนิดรับประทาน ขนาด 50 ไมโครกรัม/มิลลิลิตร 
- ยาฉีด ขนาด 250 ไมโครกรัม/มิลลิลิตร 
 ///// ดิจิทาลิสมีขนาดรับประทานอย่างไร? ///// 
ขนาดรับประทานของยาดิจิทาลิสจะขึ้นกับการพิจารณาของแพทย์โดยต้องอาศัยข้อมูลประจำตัว/ประวัติทางการแพทย์ของตัวผู้ป่วยมาประกอบเพื่อใช้ยาได้ตรงตามอาการและมีความปลอดภัยมากที่สุด 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาดิจิทาลิส ผู้ป่วยควรแจ้งแพทย์/พยาบาลและเภสัชกร ดังนี้ 
- เมื่อมีการสั่งยาทุกชนิดที่รวมถึงยาดิจิทาลิส ผู้ป่วยควรแจ้งแพทย์/พยาบาลและเภสัชกร ดังนี้ 
- มีโรคประจำตัวต่างๆรวมทั้งกำลังกินยาอะไรอยู่ เพราะยาดิจิทาลิสอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาดิจิทาลิสสามารถรับประทานเมื่อนึกขึ้นได้ แต่ถ้าลืมรับประทานยาเป็นเวลา 12 ชั่วโมงขึ้นไปหรือใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่าให้รับประทานในขนาดปกติเช่นเดิม 
 ///// ดิจิทาลิสมีผลไม่พึงประสงค์อย่างไร? ///// 
อาจแบ่งผลไม่พึงประสงค์ (ผลข้างเคียง/อาการข้างเคียง) จากยาดิจิทาลิสเป็นลักษณะย่อยดังนี้ 
- ก. อาการข้างเคียงที่พบบ่อย: เช่น สมรรถนะทางเพศเสื่อม เพศชายอาจพบภาวะเต้านมโต 
- ข. อาการข้างเคียงที่พบน้อย: เช่น พบอาการผื่นคัน หูอื้อ ตาแพ้แสงสว่างง่าย ท้องเสีย 
- ค. อาการข้างเคียงที่ค่อนข้างรุนแรง: เช่น หัวใจเต้นผิดจังหวะจนเป็นเหตุให้วิงเวียน หายใจไม่สะดวก/อึดอัด/หายใจลำบาก เหงื่อออกมาก เป็นลม รู้สึกสับสน ซึมเศร้า อาจพบภาวะประสาทหลอน ตาพร่า เบื่ออาหารมาก หากพบอาการเหล่านี้ควรต้องพบแพทย์/ไปโรงพยาบาลโดยรีบด่วน 
 ///// มีข้อควรระวังการใช้ดิจิทาลิสอย่างไร? ///// 
มีข้อควรระวังการใช้ยาดิจิทาลิสเช่น 
- ห้ามใช้กับผู้ที่แพ้ยานี้ 
- ห้ามปรับขนาดรับประทานยานี้ด้วยตนเอง 
- หลีกเลี่ยงการใช้ยานี้กับสตรีตั้งครรภ์ สตรีที่อยู่ในภาวะให้นมบุตร และเด็ก 
- ระวังการใช้ยานี้กับผู้สูงอายุตั้งแต่ 60 ปีขึ้นไป 
- ระวังการใช้ยานี้กับผู้ป่วยด้วยโรคหัวใจต่างๆ ผู้ป่วยโรคไต 
- หากผู้ป่วยมีภาวะเกลือโพแทสเซียมในเลือดต่ำ เกลือแมกนีเซียมในเลือดต่ำ หรือเกลือแคล เซียมในเลือดสูง หรือมีภาวะไทรอยด์ฮอร์โมนต่ำ แพทย์จะปรับลดขนาดการใช้ของยาดิจิทาลิสลง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาดิจิทาลิสด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ดิจิทาลิสมีปฏิกิริยาระหว่างยากับยาตัวอื่นอย่างไร? ///// 
ยาดิจิทาลิสสามารถมีปฏิกิริยาระหว่างยากับยาตัวอื่นกล่าวคือ ยาอื่นหลายกลุ่มอาจรบกวนการดูดซึม ต้านฤทธิ์ หรือเสริมฤทธิ์กับยาดิจิทาลิสได้ หากมีการใช้ร่วมกันอาทิเช่น 
- กลุ่มยารักษาอาการหัวใจเต้นผิดจังหวะ และยารักษาโรคหัวใจชนิดต่างๆ 
- ยาปฏิชีวนะบางกลุ่ม 
- กลุ่มยาแคลเซียมแชนแนลบล็อกเกอร์ (Calcium channel blocker) 
- ยารักษาแผลในกระเพาะอาหาร ยาลดกรด 
- ยาต้านเชื้อรา 
- ยาขับปัสสาวะ 
- ยาต้านมะเร็งบางจำพวก 
- ยารักษาลำไส้ใหญ่อักเสบ 
- ยาลดไขมันในเลือด 
ในที่นี้ขอยกตัวอย่างปฏิกิริยาระหว่างยาในกลุ่มดิจิทาลิสคือ ยา Digoxin และ Digitoxin กับยาอื่นๆดังนี้เช่น 
- การใช้ Digoxin ร่วมกับยาบางกลุ่มจะทำให้การดูดซึมและประสิทธิผลของยา Digoxin ลด   น้อยและด้อยประสิทธิภาพลงไป ยากลุ่มดังกล่าวได้แก่ ยาลดกรด, Aminoglycosides, Chlolesty ramine, Colestipol (ยาลดไขมัน), Kaolin-pectin, Metoclopramide, Sulfasalazine 
- การใช้ Digitoxin ร่วมกับยา Adenosine (ยาโรคหัวใจ) หรือ Calcium gluconate อาจก่อให้ เกิดภาวะหัวใจเต้นผิดจังหวะ หากจำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นกรณีไป 
 ///// ควรเก็บรักษาดิจิทาลิสอย่างไร? ///// 
ควรเก็บยาดิจิทาลิสที่อุณหภูมิ 15 - 30 องศาเซลเซียส (Celsius) ไม่เก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในรถยนต์หรือในห้องน้ำ 
 ///// ดิจิทาลิสมีชื่ออื่นอีกไหม? ผลิตจากบริษัทอะไรบ้าง? ///// 
ยาดิจิทาลิสที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://www.texasheart.org/HIC/Topics/Meds/digimeds.cfm [2015,July25] 
https://en.wikipedia.org/wiki/Digitalis" rel="external nofollow [2015,July25] 
http://www.drugs.com/npp/digitalis.html [2015,July25] 
http://www.webmd.com/vitamins-supplements/ingredientmono-287-digitalis.aspx?activeingredientid=287&amp;activeingredientname=digitalis[2015,July25] 
http://www.medicinenet.com/digitalis_medicine-oral/page3.htm#Storage[2015,July25] 
http://www.mims.com/India/drug/info/digitoxin/?type=full&amp;mtype=generic#Dosage[2015,July25] 
http://www.onlinedrugtest.info/generic-crystodigin-information.html[2015,July25] 
http://www.drugs.com/drug-interactions/digitoxin-index.html?filter=3&amp;generic_only= [2015,July25]
