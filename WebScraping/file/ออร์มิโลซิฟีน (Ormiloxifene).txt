ออร์มิโลซิฟีน (Ormiloxifene)
 ///// บทนำ ///// 
ยาออร์มีโลซิฟีน (Ormeloxifene หรือ Ormeloxifene hydrochloride หรือ Ormeloxifene HCL) หรือจะเรียกอีกชื่อหนึ่งว่า เซนต์โครแมน(Centchroman) เป็นยาในกลุ่ม Selective estrogen receptor modulators หรือ SERMs  ยานี้จะออกฤทธิ์บริเวณตัวรับ(Receptor)ที่เรียกว่า Estrogen receptor และถูกใช้ในฐานะยาเม็ดคุมกำเนิดชนิดหนึ่ง โครงสร้างของยาออร์มีโลซิฟีนไม่เหมือนสาร สเตียรอยด์ฮอร์โมนใดๆ(Nonsteroidal oral contraceptive)  การรับประทานยานี้ 1–2 ครั้ง/สัปดาห์ก็เพียงพอต่อการคุมกำเนิดแล้ว นอกจากนั้น ยาชนิดนี้/ยานี้ยังช่วยบำบัดอาการมีเลือดประจำเดือนมาผิดปกติ(ประจำเดือนผิดปกติ) และสามารถใช้กับผู้ป่วยมะเร็งเต้านมระยะลุกลาม(Advanced Breast Cancer)ได้ 
ขอเปรียบเทียบความแตกต่างและความเหมือนของยาออร์มีโลซิฟีนกับกลุ่มยาฮอร์โมนเพศอย่าง เอสโตรเจน ได้ดังนี้ 
1. ยาออร์มีโลซิฟีนไม่ใช่ยาประเภท Steroid hormone ในขณะที่ Estrogen เป็น Steroid hormone 
2. ยาออร์มีโลซิฟีน และเอสโตรเจน จะออกฤทธิ์ที่ตัวรับเดียวกันคือ Estrogen receptor 
3. เอสโตรเจนจะทำงานแบบส่งเสริมและสนับสนุนการกระตุ้นร่างกาย  เช่น ช่วยสะสมมวลกระดูก  ช่วยทำให้เยื่อบุโพรงมดลูกหนาตัวขึ้นและส่งผลต่อการตกไข่ของแต่ละรอบเดือน(ประจำเดือน)ในวันที่ใกล้เคียงกัน  ขณะที่ออร์มีโลซิฟีนสามารถสนับสนุนให้เกิดการสะสมมวลกระดูได้เช่นเดียวกัน  แต่กลับส่งผลต่อเวลาของการตกไข่เร็วกว่าปกติ พร้อมกับทำให้การหนาตัวของโพรงมดลูกเกิดขึ้นอย่างช้าๆซึ่งกลไกนี้ไม่เอื้อต่อการฝังตัวของไข่สักเท่าใดนัก จึงอาจจะกล่าวได้ว่า ยาออร์มีโลซิฟีน เป็นยาที่มีฤทธิ์ต่อต้านเอสโตรเจน(Antiestrogenic drug) 
นอกจากจะใช้ยาออร์มีโลซิฟีนเป็นยาคุมกำเนิดแล้ว ยังสามารถนำยาออร์มีโลซิฟีนมารักษาอาการมีเลือดประจำเดือนซึมออกมาอย่างผิดปกติแบบที่ตรวจแล้วไม่พบว่ามีสาเหตุจากอะไร(Dysfunctional uterine bleeding) 
รูปแบบเภสัชภัณฑ์ของยาออร์มีโลซิฟีนเป็นยาชนิดรับประทาน  ร่างกายต้องใช้เวลาประมาณ 7 วันเป็นอย่างต่ำเพื่อกำจัดยาออร์มีโลซิฟีนออกจากกระแสเลือด  ด้วยยาออร์มีโลซิฟีนสามารถอยู่ในร่างกายได้หลายวัน จึงสามารถรับประทานยานี้เพียงสัปดาห์ละ 1-2 ครั้ง จึงเหมาะกับสตรีที่มีข้อขัดข้องไม่สะดวกต่อการรับประทานยาคุมเม็ดกำเนิดทุกวัน  อย่างไรก็ตามการใช้ยานี้ควรอยู่ภายใต้คำสั่งของแพทย์และผู้ที่ใช้ยานี้ต้องมารับการตรวจร่างกายตามที่แพทย์นัดหมายเป็นระยะๆไป 
อนึ่ง ประเทศไทย จะยังไม่พบเห็นการใช้ยาออร์มีโลซิฟีน  ด้วยยาชนิดนี้มีการใช้อยู่ในประเทศอินเดียเท่านั้น 
 
 ///// ออร์มีโลซิฟีนมีสรรพคุณ(คุณสมบัติ)อย่างไร? ///// 
ยาออร์มีโลซิฟีนมีสรรพคุณ/ข้อบ่งใช้ เช่น 
- ใช้เป็นยาเม็ดคุมกำเนิด(Contraceptive) 
- บำบัดเลือดประจำเดือนผิดปกติ ที่เรียกว่า Dysfunctional uterine bleeding(DUB) 
 
 ///// ออร์มีโลซิฟีนมีกลไกการออกฤทธิ์อย่างไร? ///// 
ยาออร์มีโลซิฟีนมีกลไกการออกฤทธิ์โดย เป็นยาที่สามารถเข้าจับกับตัวรับของเอสโตเจน(Estrogen receptor) ซึ่งมีอยู่หลายตำแหน่งตามร่างกายมนุษย์  จากนั้น จะมีผลทั้งกระตุ้นและยับยั้งเอสโตเจนในเวลาเดียวกัน โดยขึ้นอยู่กับว่า
ยาออร์มีโลซิฟีนเข้ารวมตัวกับ Estrogen receptor ในบริเวณอวัยวะใด เช่น ถ้ารวมตัวกับตัวรับบริเวณกระดูกจะกระตุ้นให้มีการสะสมมวลกระดูก แต่ถ้ายาชนิดนี้รวมตัวกับตัวรับบริเวณมดลูกก็จะชะลอการก่อตัวของเยื่อบุโพรงมดลูก ทำให้เยื่อบุโพรงมดลูกขาดความสมบูรณ์ในการรองรับการตกไข่  ยาออร์มีโลซิฟีนยังเร่งการตกไข่ที่ได้รับการปฏิสนธิให้เกิดเร็วกว่าปกติ  ด้วยการเจริญของผนังโพรงมดลูกที่ช้าและมีการตกไข่ที่เร็วเกินไป จึงส่งผลให้ป้องกันการตั้งครรภ์ หรือป้องกันภาวะมีเลือดประจำเดือนออกมาผิดปกติได้ตามสรรพคุณ 
 
 ///// ออร์มีโลซิฟีนมีรูปแบบการจัดจำหน่ายอย่างไร? ///// 
ออร์มีโลซิฟีนมีรูปแบบการจัดจำหน่าย เช่น 
- ยาเม็ดชนิดรับประทาน ที่มีส่วนประกอบของ Ormeloxifene ขนาด 30 และ 60 มิลลิกรัม/เม็ด 
 ///// ออร์มิโลซิฟีนมีขนาดรับประทานอย่างไร? ///// 
ยาออร์มิโลซิฟีน มีขนาดรับประทาน เช่น 
ก.	กรณีมีเลือดประจำเดือนมาผิดปกติและตรวจไม่พบความผิดปกติของมดลูก 
- ผู้ใหญ่: ในช่วง 12 สัปดาห์แรก รับประทานยาขนาด 60 มิลลิกรัม สัปดาห์ละ 2 ครั้ง จากนั้นรับประทานยาขนาด 60 มิลลิกรัม สัปดาห์ละ1ครั้ง และแพทย์อาจต้องให้รับประทานต่ออีก 12 สัปดาห์ 
ข. สำหรับเป็นยาเม็ดคุมกำเนิด: 
- ผู้ใหญ่: รับประทานยาขนาด 30 มิลลิกรัม สัปดาห์ละ 2 ครั้ง เป็นเวลา 12 สัปดาห์ จากนั้นรับประทานยาต่ออีก 30 มิลลิกรัม สัปดาห์ละ 1 ครั้งต่อเนื่อง โดยการรับประทานยาเม็ดแรกให้เริ่มในวันที่มีรอบเดือนวันแรก 
อนึ่ง: 
- เด็ก: ยังไม่มีข้อมูลทางคลินิกที่แน่ชัดถึง ขนาดยานี้ ผลข้างเคียง และความปลอดภัยในการใช้ยานี้ในเด็ก  การใช้ยานี้ในเด็ก จึงอยู่ในดุลพินิจของแพทย์ผู้รักษาเป็นกรณีๆไป 
*****หมายเหตุ:  ขนาดและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาออร์มิโลซิฟีน  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยา/ใช้ยาแล้ว คลื่นไส้มาก  ขึ้นผื่น หรือแน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยาออร์มีโลซิฟีนอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับ
ยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
หากลืมรับประทานยาออร์มิโลซิฟีน สามารถรับประทานทันทีเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2เท่า  ให้รับประทานยาที่ขนาดปกติ 
 
 ///// ออร์มิโลซิฟีนมีผลไม่พึงประสงค์อย่างไร? ///// 
ยาออร์มิโลซิฟีนมีผลไม่พึงประสงค์จากยา(ผลข้างเคียง/อาการข้างเคียง)เพียงทำให้มีอาการประจำเดือนมาช้ากว่าปกติเท่านั้น 
 
 ///// มีข้อควรระวังการใช้ออร์มีโลซิฟีนอย่างไร? ///// 
มีข้อควรระวังการใช้ยาออร์มีโลซิฟีน เช่น 
- ห้ามใช้ยานี้กับผู้ป่วยที่เป็นซีสต์(Cyst)ของรังไข่(ถุงน้ำรังไข่)  เนื้องอก มดลูก  ผู้ที่มีภาวะดีซ่าน  	  ผู้ป่วยด้วยวัณโรค  และผู้ป่วยโรคไต 
- ห้ามใช้ยานี้กับสตรีมีครรภ์/ตั้งครรภ์ และสตรีในช่วงให้นมบุตร 
- ห้ามปรับขนาดรับประทานด้วยตนเอง 
- กรณีพบอาการแพ้ยา เช่น มีผื่นคัน  ผิวหนังบวมแดง  ผิวหนังลอก  แน่นหน้าอก  หายใจขัด  ใบหน้า-ปาก-คอมีอาการบวม ซึ่งเป็นอาการแพ้ยานี้ ต้องหยุดใช้ยานี้ทันที แล้วรีบนำผู้ป่วยส่งโรงพยาบาลทันที/ฉุกเฉิน 
- มาพบแพทย์/มาโรงพยาบาลเพื่อแพทย์ตรวจร่างกาย ตามแพทย์นัดหมายทุกครั้ง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาออร์มิโลซิฟีนด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด และสมุนไพรต่างๆเพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// ออร์มิโลซิฟีนมีปฏิกิริยาระหว่างยากับยาตัวอื่นอย่างไร? ///// 
ข้อมูลภาวะยาตีกันกับยาอื่น(ปฏิกิริยาระหว่างยา)ของยาออร์มิโลซิฟีนยังไม่มีรายงาน ทางคลินิกอย่างชัดเจน  อย่างไรก็ตาม การใช้ยาออร์มิโลซิฟีนร่วมกับยาชนิดอื่นควรเป็นไปตามคำสั่งแพทย์เท่านั้น 
 
 ///// ควรเก็บรักษาออร์มิโลซิฟีนอย่างไร? ///// 
ควรเก็บยาออร์มิโลซิฟีนตามคำแนะนำในเอกสารกำกับยา  ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น
เก็บยาให้พ้นมือเด็กและสัตว์เลี้ยง  และไม่เก็บยาในห้องน้ำหรือในรถยนต์ 
 
 ///// ออร์มิโลซิฟีนมีชื่ออื่นอีกไหม? ผลิตจากบริษัทอะไรบ้าง? ///// 
ยาออร์มิโลซิฟีน มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Ormeloxifene#Adverse_effects [2018,Jan13] 
http://www.euro-drugs.biz/meds/Ormeloxifene.html  [2018,Jan13] 
https://www.mims.com/india/drug/info/ormeloxifene/?type=brief&amp;mtype=generic  [2018,Jan13]
