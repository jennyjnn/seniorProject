แคปไซซิน (Capsaicin)
 ///// บทนำ ///// 
แคปไซซิน (Capsaicin) เป็นสารสำคัญที่สกัดได้จากพืชจำพวกพริก ปกติสารแคปไซซินจะก่อ ให้เกิดการระคายเคืองกับสัตว์เลี้ยงลูกด้วยนมรวมถึงมนุษย์ด้วย โดยจะทำให้แสบคันบริเวณผิวหนังจนถึงขั้นเป็นรอยไหม้ได้ มนุษย์ค้นพบว่าแคปไซซินมีฤทธิ์ต้านเชื้อราและมีฤทธิ์ลดอาการปวด ปัจจุบันทางเภสัชกรรมได้พัฒนารูปแบบของแคปไซซินเป็นยาทาเฉพาะที่สำหรับบรรเทาอาการปวด บางสูตรตำรับพัฒนาเป็นลักษณะพลาสเตอร์ปิดทับผิวหนัง ซึ่งผลิตภัณฑ์กลุ่มดังกล่าวจะใช้ความเข้มข้นของแคปไซซิน อยู่ที่ 0.025% - 0.25% 
ประชาชนโดยทั่วไปเมื่อสัมผัสกับสารแคปไซซินตามธรรมชาติเช่น พริกที่ใช้รับประทานในครัวเรือนแล้วมีความรู้สึกแสบร้อน การใช้น้ำล้างปริมาณมากแทบไม่ได้ช่วยบรรเทาอาการแสบร้อนให้  ดีขึ้น เพราะสารแคปไซซินละลายในน้ำได้น้อยมาก แนะนำให้ใช้น้ำมันพืช ปิโตรเลียมเจลลี่ (Petro  leum jelly) หรือวาสลีน(Vaseline) หรือครีม/โลชั่น ทาบริเวณที่สัมผัสแล้วเช็ดออก จะได้ผลดีที่สุด หรือใช้สบู่ แชมพู เป็นตัวชำระล้างก็จะช่วยบรรเทาอาการแสบร้อนจากแคปไซซินได้ 
กรณีที่รับประทานพริกซึ่งมีสารแคปไซซินอยู่มาก แล้วเกิดอาการแสบร้อนในระบบทางเดินอา หาร ให้ดื่มนมเย็นจะช่วยบรรเทาอาการดังกล่าวได้ 
แคปไซซินยังถูกนำไปผลิตเป็นอาหารเสริมบรรจุในรูปแบบแคปซูล สำหรับรับประทานโดยมีวัตถุประสงค์ช่วยลดน้ำหนักอีกด้วย 
ด้านเภสัชภัณฑ์ในประเทศไทยได้ผลิตเป็นรูปแบบยาเจล โลชั่นทาผิว และยาสเปรย์สำหรับผิวหนัง โดยมีวัตถุประสงค์ลดอาการปวดของกล้ามเนื้อและของข้อ เป็นต้น 
 ///// ยาแคปไซซินมีสรรพคุณ (คุณสมบัติ) อย่างไร? ///// 
ยาแคปไซซินมีสรรพคุณดังนี้คือ 
- ใช้เป็นยาทาภายนอกบรรเทาอาการปวดของกล้ามเนื้อ ปวดข้อ ปวดหลัง โดยต้องใช้ตามคำแนะนำของแพทย์หรือเภสัชกร 
 ///// ยาแคปไซซินมีกลไกการออกฤทธิ์อย่างไร? ///// 
กลไกการออกฤทธิ์ของยาแคปไซซินคือ ตัวยาจะไปลดปริมาณสารสื่อประสาทชนิดหนึ่งที่มีชื่อว่า Substance P (ทำหน้าที่เกี่ยวกับอาการปวดกล้ามเนื้อ และข้อ) ส่งผลให้ลดความรู้สึกของเส้น ประสาททำให้บรรเทาอาการปวดลงได้ 
 ///// ยาแคปไซซินมีรูปแบบการจัดจำหน่ายอย่างไร? ///// 
ยาแคปไซซินมีรูปแบบการจัดจำหน่ายดังนี้ 
- ยาเจลที่มีความเข้มข้นแคปไซซิน 0.0125 และ 0.025 มิลลิกรัม/น้ำหนักเจล 100 มิลลิกรัม 
- 
โลชั่น มีความเข้มข้นแคปไซซิน 0.025 มิลลิกรัม/100 มิลลิลิตร 
 ///// ยาแคปไซซินมีขนาดการบริหารยาอย่างไร? ///// 
ยาแคปไซซินมีขนาดการบริหารยา/วิธีใช้ยาดังนี้ 
- ผู้ใหญ่และเด็กอายุมากกว่า 12 ปีขึ้นไป: ทายาเป็นฟิล์มบางๆในบริเวณที่มีอาการปวด สามารถทาได้ 3 - 4 ครั้ง/วัน และล้างมือด้วยสบู่และน้ำให้สะอาดทุกครั้งหลังทายา 
- เด็กอายุต่ำกว่า 12 ปี: ไม่มีข้อมูลแนะนำการใช้ยานี้ การใช้ยานี้จึงอยู่ในดุลพินิจของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแคปไซซิน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยา/ใช้ยาแล้ว คลื่นไส้มาก ขึ้นผื่น หรือแน่นหายใจติดขัด/ หายใจลำบาก 
- 
มีโรคประจำตัวต่างๆรวมทั้งกำลังกินยาอะไรอยู่ เพราะยาแคปไซซินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
หากลืมทายาแคปไซซินสามารถทายาเมื่อนึกขึ้นได้ และไม่จำเป็นต้องทายาในปริมาณที่เพิ่มขึ้น 
 ///// ยาแคปไซซินมีผลไม่พึงประสงค์อย่างไร? ///// 
ยาแคปไซซินอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ แสบร้อน บริเวณที่ทายา หากมีการสูดดมอาจเกิดอาการไอ จาม ระคายเคืองตา นำตาไหล การหายใจลำบาก วิงเวียน ปวดศีรษะ มีไข้ คลื่นไส้ อาเจียน เป็นต้น 
 ///// มีข้อควรระวังการใช้ยาแคปไซซินอย่างไร? ///// 
มีข้อควรระวังการใช้ยาแคปไซซินดังนี้ 
- ห้ามใช้กรณีเคยแพ้ยานี้ 
- 
ห้ามใช้ยานี้ทากับบาดแผลฉีกขาด แผลไหม้ต่างๆ 
- 
ห้ามทายานี้บริเวณผิวหนังอ่อนเช่น เปลือกตา ริมฝีปาก อวัยวะเพศ 
- 
หากพบอาการแพ้ทางผิวหนังหลังทายานี้เช่น มีรอยไหม้และแสบร้อนตลอดเวลา ให้หยุดใช้ ยานี้แล้วรีบไปพบแพทย์/ไปโรงพยาบาล 
- 
ไม่ควรใช้ยาทาแคปไซซินในเด็กอายุต่ำกว่า 12 ปีด้วยผิวหนังของเด็กมีความไวต่อการระคายเคืองมากกว่าผู้ใหญ่ 
- 
การใช้ยานี้กับสตรีตั้งครรภ์และสตรีที่อยู่ในภาวะให้นมบุตร ควรอยู่ภายใต้คำแนะนำของแพทย์ 
- 
ระวังการใช้ยากับผู้สูงอายุ ด้วยผิวหนังมีความเปราะบางและเสี่ยงกับอาการระคายเคืองที่อาจติดตามมาสูงกว่าคนทั่วไป 
- 
ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแคปไซซินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณ และให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด  เสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาแคปไซซินมีปฏิกิริยาระหว่างยากับยาตัวอื่นอย่างไร? ///// 
เนื่องจากยาแคปไซซินมีรูปแบบเป็นลักษณะยาทาภายนอก จึงไม่ค่อยพบปฏิกิริยาระหว่างยา กับกลุ่มยารับประทานใดๆ 
 ///// ควรเก็บรักษายาแคปไซซินอย่างไร? ///// 
ควรเก็บยาแคปไซซินที่อุณหภูมิระหว่าง 15 - 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อน และความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาริโทนาเวียร์มีชื่ออื่นอีกไหม? ผลิตจากบริษัทอะไรบ้าง? ///// 
ยาแคปไซซินที่จำหน่ายในประเทศไทย มียาชื่อการค้าอื่นและบริษัทผู้ผลิตคือ 
 ///// บรรณานุกรม ///// 
1. http://en.wikipedia.org/wiki/Capsaicin [2014,Nov1]
	2. http://www.mims.com/Thailand/drug/info/capsika-capsika-25/?type=brief [2014,Nov1]
	3. http://www.webmd.com/drugs/2/drug-4181/capsaicin-top/details#side-effects [2014,Nov1] 
	4. http://www.drugs.com/sfx/capsaicin-topical-side-effects.html[2014,Nov1]
