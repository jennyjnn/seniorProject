ไนสแตติน (Nystatin oral suspension)
 ///// บทนำ ///// 
ไนสแตติน (Nystatin) เป็นยาต้านเชื้อราที่สกัดได้จากแบคทีเรียที่มีชื่อว่า Steptomycesnoursei โดยถูกค้นพบในปี ค.ศ. 1950 (พ.ศ. 2493) ในช่วงแรกๆวงการแพทย์จะใช้ไนสแตตินรักษาการติดเชื้อราที่ช่องปาก ผิวหนัง หลอดอาหาร และที่อวัยวะเพศของสตรี 
นักวทยาศาสตร์พบว่า ถ้าปริมาณไนสแตตินในกระแสเลือดเพิ่มสูงขึ้น สามารถก่อให้เกิดพิษ ต่อร่างกายได้ จึงเป็นเหตุผลว่า ไนสแตตินไม่มีรูปแบบการใช้ของยาฉีด มีแต่ชนิดรับประทานและชนิดเหน็บช่องคลอด 
องค์การอนามัยโลกจัดให้ไนสแตตินเป็นยาจำเป็นสำหรับสาธารณสุขขั้นมูลฐานของชุมชน 
การศึกษาด้านเภสัชจลนศาสตร์ (Pharmacokinetic, การศึกษาความเป็นไปของยา เมื่อยาเข้าสู่ร่างกาย) ของยาพบว่า ไนสแตตินไม่สามารถดูดซึมเข้าสู่ร่างกายจากทางเดินอาหารได้ การกำจัดยาออกจากร่างกายขึ้นกับการขับถ่ายอุจจาระ 
ไนสแตตินจัดอยู่ในหมวดยาอันตราย การใช้ยาที่ถูกต้อง ปลอดภัย ต้องอยู่ภายใต้การดูแลของแพทย์ผู้รักษาเท่านั้น 
 ///// ยาน้ำแขวนตะกอนไนสแตตินมีสรรพคุณ (คุณสมบัติ) อย่างไร? ///// 
ยาน้ำแขวนตะกอนไนสแตตินมีสรรพคุณใช้รักษาการติดเชื้อราชนิดแคดิดา (Candida fungus) ในช่องปาก 
 ///// ยาน้ำแขวนตะกอนไนสแตตินมีกลไกการออกฤทธิ์อย่างไร? ///// 
ยาน้ำแขวนตะกอนไนสแตตินมีกลไกการออกฤทธิ์โดย ตัวยาจะเข้าจับที่ผนังเซลล์ของเชื้อรา ทำให้เกิดการรบกวนการส่งผ่านของสารเคมี ทำให้เชื้อราหยุดการเจริญเติบโตและตายในที่สุด 
 ///// ยาน้ำแขวนตะกอนไนสแตตินมีรูปแบบการจัดจำหน่ายอย่างไร? ///// 
ยาน้ำแขวนตะกอนไนสแตตินมีรูปแบบการจัดจำหน่าย เป็นยาน้ำแขวนตะกอนขนาด 100,000 ยูนิต/มิลลิลิตร ขนาดบรรจุขวด 12 มิลลิลิตร 
 ///// ยาน้ำแขวนตะกอนไนสแตตินมีขนาดรับประทานอย่างไร? ///// 
ยาน้ำแขวนตะกอนไนสแตตินมีขนาดรับประทาน ดังนี้ 
- ผู้ใหญ่และเด็กโต: รับประทาน 100,000 - 600,000 ยูนิต วันละ 4 ครั้ง 
- เด็กเล็ก: รับประทาน 100,000 ยูนิต วันละ 4 ครั้ง 
*****หมายเหตุ: 
สามารถรับประทานไนสแตตินก่อนหรือหลังอาหารก็ได้ โดยให้อมยาไว้สักพัก นานเท่าที่สามารถทำได้ แล้วจึงกลืนลงกระเพาะอาหาร ควรรับประทานติดต่อกันอีก 2 วันหลังจากอาการติดเชื้อราดีขึ้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาน้ำแขวนตะกอนไนสแตติน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาน้ำแขวนตะกอนไนสแตตินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาน้ำแขวนตะกอนไนสแตติน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาน้ำแขวนตะกอนไนสแตตินมีผลไม่พึงประสงค์อย่างไร? ///// 
ยาน้ำแขวนตะกอนไนสแตตินอาจก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น อาจรู้สึกไม่สบายในช่องท้อง ท้องเสีย คลื่นไส้ อาเจียน การรับรสชาติเปลี่ยนไป เบื่ออาหาร ระคายเคืองในปาก อาจพบผื่นคันหรือลมพิษ หัวใจเต้นเร็วผิดปกติ หลอดลมเกร็งตัว(หายใจลำบาก) หน้าบวม เป็นต้น 
 ///// มีข้อควรระวังการใช้ยาน้ำแขวนตะกอนไนสแตตินอย่างไร? ///// 
มีข้อควรระวังการใช้ยาน้ำแขวนตะกอนไนสแตตินดังนี้ 
- ห้ามใช้กับผู้ที่แพ้ยาไนสแตติน 
- ไม่ใช้ยานี้ในกรณีที่ติดเชื้อราในระบบอวัยวะภายในต่างๆของร่างกาย เช่น ปอด ต่อมน้ำ เหลือง ตับ ม้าม หัวใจ กระดูก ระบบประสาทส่วนกลาง ผิวหนัง 
- หากพบอาการแพ้ยาหรือการระคายเคืองต่างๆเกิดขึ้น ให้หยุดการใช้ยานี้ทันที 
- การใช้ยานี้กับหญิงตั้งครรภ์ต้องอยู่ภายใต้การดูแลของแพทย์เท่านั้น เนื่องจากยังไม่มีข้อมูลสนับสนุนว่า ยาไนสแตตินก่อให้เกิดความพิการกับทารกในครรภ์หรือไม่ 
- ระวังการใช้ยานี้กับหญิงที่อยู่ในภาวะให้นมบุตร ด้วยยังไม่มีการศึกษาว่ายานี้ขับออกทางน้ำ นมมารดาหรือไม่ 
- การใช้ยาในเด็กเล็กและเด็กโตต้องอยู่ภายใต้ดุลยพินิจของแพทย์เท่านั้น ด้วยร่างกายของ เด็กมีความแตกต่างกันตามอายุ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาน้ำแขวนตะกอนไนสแตตินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาน้ำแขวนตะกอนไนสแตตินมีปฏิกิริยาระหว่างยากับยาตัวอื่นอย่างไร? ///// 
ยาน้ำแขวนตะกอนไนสแตตินมีปฏิกิริยาระหว่างยากับยาตัวอื่น ดังนี้ คือ การใช้ยานี้ร่วมกับยาวิตามินที่มีส่วนประกอบของ Bewer’s yeast (เชื้อรา/ยีสต์ ที่ใช้เป็นส่วนประกอบของวิตามิน เกลือแร่ และ/หรืออาหารเสริมบางชนิด เพื่อช่วยเพิ่มการทำงานของวิตามิน เกลือแร่ และ/หรืออาหารเสริมนั้นๆ) อาจส่งผลเล็กน้อยต่อประสิทธิภาพการทำงานของ Bewer’s yeast ซึ่งเป็นแหล่งของสารอาหารสำหรับร่างกาย หากไม่มีความจำเป็นควรหลีกเลี่ยงการใช้ร่วมกัน 
 ///// ควรเก็บรักษายาน้ำแขวนตะกอนไนสแตตินอย่างไร? ///// 
ควรเก็บยาน้ำแขวนตะกอนไนสแตตินที่อุณหภูมิ 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงแดด ความร้อน และความชื้น เก็บยาให้พ้นมือเด็กและสัตว์เลี้ยง 
 ///// ยาน้ำแขวนตะกอนไนสแตตินมีชื่ออื่นอีกไหม? ผลิตจากบริษัทอะไรบ้าง? ///// 
ยาน้ำแขวนตะกอนไนสแตตินที่จำหน่ายในประเทศไทย มียาชื่อการค้าอื่นและบริษัทผู้ผลิต คือ 
 ///// บรรณานุกรม ///// 
1 http://en.wikipedia.org/wiki/Nystatin [2014,Oct4]
	2 http://www.mims.com/Thailand/drug/info/Tystatin/?type=brief [2014,Oct4]
	3 http://www.mims.com/USA/drug/info/nystatin/nystatin?type=brief&amp;mtype=generic [2014,Oct4]
	4 http://www.drugs.com/drug-interactions/brewer-s-yeast-with-nystatin-408-0-2389-0.html [2014,Oct4]
