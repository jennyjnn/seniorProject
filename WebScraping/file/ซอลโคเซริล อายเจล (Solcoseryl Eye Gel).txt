ซอลโคเซริล อายเจล (Solcoseryl Eye Gel)
 ///// บทนำ ///// 
ยาซอลโคเซริล อายเจล (Solcoseryl Eye Gel) เป็นยาใช้ภายนอก เป็นสารสกัดจากเลือด ของลูกวัวโดยไม่มีโปรตีนและสารที่ชักนำให้เกิดภาวะภูมิแพ้ 
 ///// ยาซอลโคเซริล อายเจลมีสรรพคุณอย่างไร? ///// 
ยาซอลโคเซริล อายเจลรักษาแผลไหม้จากกรดด่างกระเด็นเข้าตา รักษากระจกตาอักเสบ จากแสง/รังสียูวี (Ultraviolet light, UV light) หรือรังสีเอ็กซ์ (รังสีที่ใช้ตรวจเอกซเรย์) 
 ///// ยาซอลโคเซริล อายเจลออกฤทธิ์อย่างไร? ///// 
ยาซอลโคเซริล อายเจลช่วยเพิ่มการดูดซึมออกซิเจนในเนื้อเยื่อของดวงตา ทำให้อาหารไปหล่อเลี้ยงดวงตาได้ดีและเกิดการซ่อมแซมเนื้อเยื่อดวงตา 
 ///// ยาซอลโคเซริล อายเจลมีรูปแบบจัดจำหน่ายอย่างไร? ///// 
ยาซอลโคเซริล อายเจลมีรูปแบบจัดจำหน่ายโดยบรรจุหลอดขนาด 5 กรัม 
 ///// ยาซอลโคเซริล อายเจลมีขนาดหรือวิธีการใช้ยาอย่างไร? ///// 
การใช้ยาซอลโคเซริล อายเจลควรต้องได้รับคำแนะนำจากแพทย์เพื่อใช้ในการรักษาได้ อย่างถูกต้องและเกิดประโยชน์สูงสุดต่อผู้ใช้ โดยหยอดใต้เปลือกตาครั้งละ 1 หยด วันละ 3 - 4 ครั้ง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยารักษาแผลไหม้ทุกชนิดรวมทั้งยาซอลโคเซริล อายเจล ผู้ป่วยควรแจ้งแพทย์/ พยาบาลและเภสัชกรดังนี้ 
- สาเหตุการบาดเจ็บของแผลไหม้เช่น จากไฟ ไฟฟ้า แสงแดด น้ำร้อน สารเคมี (หากมีชื่อสารเคมีจะช่วยเป็นแนวทางในการรักษาได้เร็วยิ่งขึ้น) 
- มีการใช้ยาหรือการปฐมพยาบาลเบื้องต้นอย่างไรมาก่อนบ้าง 
 ///// ยาซอลโคเซริล อายเจลมีปฏิกิริยากับยาตัวอื่นไหม? ///// 
ยังไม่พบปฏิกิริยาของยาซอลโคเซริล อายเจลกับยาตัวอื่น 
 ///// มีข้อควรระวังการใช้ยาซอลโคเซริลอายเจลอย่างไร? ///// 
- ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาซอคลโคเซริลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิด เสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
 ///// ควรเก็บรักษายาซอลโคเซริล อายเจลอย่างไร? ///// 
ควรเก็บยาซอลโคเซริล อายเจลในอุณหภูมิไม่เกิน 25 องศาเซลเซียส (Celsius) เก็บยาให้พ้นแสงแดดและความร้อน เก็บยาให้พ้นมือเด็กและสัตว์เลี้ยง ไม่ควรเก็บยาในห้องน้ำ และห้ามเก็บยาในช่องแช่แข็งของตู้เย็น 
 ///// ยาซอลโคเซริล อายเจลมีชื่ออื่นไหม? ///// 
ชื่อทางการค้าและบริษัทผู้ผลิตยาซอลโคเซริล อายเจลในประเทศไทยคือ 
 
 ///// บรรณานุกรม ///// 
1. http://www.mims.com[2014,Nov15].
