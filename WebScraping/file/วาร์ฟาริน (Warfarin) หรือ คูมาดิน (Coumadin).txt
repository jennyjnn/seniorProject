วาร์ฟาริน (Warfarin) หรือ คูมาดิน (Coumadin)
 ///// บทนำ ///// 
ยาวาร์ฟาริน (Warfarin) หรืออีกชื่อคือ คูมาดิน (Coumadin) จัดเป็นยาต้านทานการแข็ง ตัวของเลือด ทางการแพทย์ใช้รักษาและป้องกันภาวะอุดตันของหลอดเลือด อันมีสาเหตุจากการทำงานของเกล็ดเลือดที่ผิดปกติ (ภาวะลิ่มเลือดในหลอดเลือดดำ) 
มนุษย์รู้จักยาวาร์ฟารินมามากกว่า 60 ปี และเคยใช้อย่างแพร่หลายในแถบอเมริกาเหนือ ยานี้เมื่อเข้าสู่ร่างกายจะถูกเปลี่ยนโครงสร้างโดยตับ และถูกขับออกจากร่างกายโดยไต ผ่านปัสสาวะ และด้วยลักษณะธรรมชาติของยาที่สามารถซึมผ่านทางรกได้ จึงถูกห้ามใช้กับหญิงมีครรภ์ การสั่งจ่ายยา จึงต้องได้รับคำสั่งจากแพทย์ผู้ทำการรักษาเท่านั้น 
 ///// ยาวาร์ฟารินมีสรรพคุณ (คุณสมบัติ) อย่างไร? ///// 
ยาวาร์ฟารินมีสรรพคุณ ดังนี้ 
- ใช้ป้องกันและรักษาการแข็งตัวของเลือดในหลอดเลือด 
- ป้องกันการอุดตันของเลือดในถุงลมปอดจากการเกิดลิ่มเลือด 
- ป้องกันภาวะหัวใจเต้นผิดจังหวะ ชนิด Atrial Fibrillation 
 ///// ยาวาร์ฟารินมีกลไกการออกฤทธิ์อย่างไร? ///// 
ยาวาร์ฟารินออกฤทธิ์โดยยับยั้งการสังเคราะห์วิตามิน-เค ซึ่งเป็นวิตามินที่เป็นปัจจัยสำ คัญที่ทำให้เกิดกระบวนการจับตัวของลิ่มเลือด นอกจากนี้ยังช่วยป้องกันและยืดระยะเวลาในการรวมตัวของเกล็ดเลือดในร่างกาย จึงสามารถชะลอและป้องกันการอุดตันของหลอดเลือดจากการเกิดลิ่มเลือดได้ 
 ///// ยาวาร์ฟารินมีรูปแบบการจัดจำหน่ายอย่างไร? ///// 
ยาวาร์ฟารินจัดจำหน่ายในรูปแบบของยาเม็ดที่ขนาดความแรง 1, 2, 3, 4 และ 5 มิลลิ กรัม 
 ///// ยาวาร์ฟารินมีขนาดรับประทานอย่างไร? ///// 
ขนาดรับประทานของยาวาร์ฟาริน คือ 
-  ผู้ใหญ่ ขนาดรับประทานเพื่อการรักษาเริ่มต้นที่ 2-5 มิลลิกรัมต่อวัน โดยแบ่งรับประทานตามแพทย์สั่ง 
-  ขนาดที่ใช้ป้องกันการเกิดลิ่มเลือดคือ 2-10 มิลลิกรัมต่อวัน โดยแบ่งรับประทานตามแพทย์สั่ง 
ทั้งนี้ ขนาดรับประทานและระยะเวลาของการใช้ยา ขึ้นอยู่กับดุลยพินิจของแพทย์ผู้ทำการรัก ษา ไม่สมควรปรับขนาดการรับประทานยาหรือหยุดยาด้วยตนเอง 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้งยาวาร์ฟาริน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาวาร์ฟารินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนได้ 
-  หากเป็นสุภาพสตรี ควรต้องแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาวาร์ฟาริน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาวาร์ฟารินมีผลไม่พึงประสงค์อย่างไร? ///// 
ผลไม่พึงประสงค์/ผลข้างเคียงของยาวาร์ฟาริน คือ อาจก่อให้เกิดภาวะเลือดออกตามผิวหนัง ภาวะอัมพาต ปวดศีรษะ เจ็บหน้าอก ปวดท้อง ปวดกล้ามเนื้อและข้อต่อต่างๆ วิงเวียน การหายใจผิดปกติ การกลืนอาหารลำบากขึ้น บวมตามร่างกาย อ่อนเพลีย ความดันโลหิตต่ำ และ ผื่นขึ้นตามผิวหนัง 
 ///// มีข้อควรระวังการใช้ยาวาร์ฟารินอย่างไร? ///// 
ข้อควรระวังในการใช้ยาวาร์ฟาริน คือ 
-  ห้ามใช้ยานี้กับหญิงตั้งครรภ์ และหญิงที่อยู่ในภาวะให้นมบุตร 
-  ห้ามใช้ยานี้กับผู้ป่วยที่มีภาวะเลือดออกง่าย หรือผู้ที่มีเกล็ดเลือดต่ำ 
-  ห้ามใช้กับผู้ป่วยที่ต้องได้รับการผ่าตัดเส้นประสาท ผ่าตัดตา ผ่าตัดสมอง ผ่าตัดไขสันหลัง 
-  ห้ามใช้กับผู้ที่มีเลือดออกในระบบทางเดินอาหาร เลือดออกในระบบทางเดินหายใจ เลือด ออกในระบบอวัยวะสืบพันธุ์ 
-  ห้ามใช้กับผู้ป่วยที่เจาะหลัง และผู้ป่วยเยื่อหุ้มหัวใจอักเสบจากเชื้อแบคทีเรีย 
***** อนึ่ง เมื่อมีการใช้ยาทุกชนิดรวมถึงยาวาร์ฟาริน ควรต้องปฏิบัติตาม ข้อปฏิบัติพื้นฐานในการใช้ยาทุกชนิด รวมทั้งเมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ยาวาร์ฟารินมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยาของยาวาร์ฟารินกับยาตัวอื่นๆ ได้แก่ 
-  การใช้ยาวาร์ฟาริน ร่วมกับยาแก้ปวดบางกลุ่ม อาจทำให้มีเลือดออกหรือเกิดรอยฟกช้ำตามผิว หนัง อาเจียนเป็นเลือด ปัสสาวะเป็นเลือด อุจจาระเป็นเลือด ปวดศีรษะ วิงเวียน อ่อนเพลีย กลุ่มยาแก้ปวดดังกล่าว เช่น Aspirin, Ibuprofen, และ Naproxen เป็นต้น 
-  การใช้ยาวาร์ฟารินร่วมกับดื่มเครื่องดื่มที่มีส่วนผสมของแอลกอฮอล์ อาจพบเลือดออกตามร่าง กายได้ง่ายขึ้น หรือถ้ามีเลือดออกจากระบบทางเดินอาหาร อาจตรวจพบว่าอุจจาระจะมีสีดำเหมือนยางมะตอย 
-  การรับประทานอาหารที่มีปริมาณวิตามินเค สูง ในระหว่างการรักษาด้วยยาวาร์ฟาริน สามารถส่งผลลดการทำงานของ Warfarin จึงควรระมัดระวังการบริโภคร่วมกันกับอาหารกลุ่มดังกล่าว เช่น ตับ ชาเขียว กะหล่ำ ผักคะน้า หน่อไม้ฝรั่ง อะโวคาโด บรอกโคลี กะหล่ำปลี กะหล่ำดอก ผักกาดหอม หัวผักกาด ผักชีฝรั่ง ถั่วเหลืองหรือ น้ำมันถั่วเหลือง ถั่วเขียว เป็นต้น 
 ///// ควรเก็บรักษายาวาร์ฟารินอย่างไร? ///// 
สามารถเก็บยาวาร์ฟารินในช่วงอุณหภูมิห้อง เก็บให้พ้นจากแสงแดดและความชื้น และต้องเก็บยาให้พ้นมือเด็กและสัตว์เลี้ยง 
 ///// ยาวาร์ฟารินมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นของยาวาร์ฟาริน และบริษัทผู้ผลิตในประเทศไทย เช่น 
 ///// บรรณานุกรม ///// 
http://www.mims.com/THAILAND/Home/GatewaySubscription/?generic=warfarin [2013,Oct17]. 
http://www.healthline.com/druginteractions?addItem=warfarin [2013,Oct17]. 
http://www.healthline.com/druginteractions [2013,Oct17]. 
http://www.nlm.nih.gov/medlineplus/druginfo/meds/a682277.html [2013,Oct17].
