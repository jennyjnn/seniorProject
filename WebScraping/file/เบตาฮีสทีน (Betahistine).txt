เบตาฮีสทีน (Betahistine)
 ///// บทนำ ///// 
เบตาฮีสทีน (Betahistine) หรือ Betahistine hydrochloride หรือ Betahistine HCl หรือ Betahistine mesilate หรือ Betahistine dihydrochloride เป็นยาที่ใช้บำบัดรักษาอาการวิงเวียนศีรษะ และช่วยรักษาสม ดุลในการทรงตัวของร่างกาย ยาเบตาฮีสทีนถูกจดทะเบียนครั้งแรกในปี ค.ศ. 1970 (พ.ศ. 2513) และแพร่กระจายเข้ามาในเอเชียตลอดจนประเทศไทย 
จากการศึกษาด้านเภสัชจลศาสตร์ (Phamacokinetics: การเป็นไปของยาเมื่อเข้าสู่ร่าง กาย) หลังจากที่ร่างกายได้รับยานี้เข้าสู่กระแสเลือดพบว่า เบตาฮีสทีน มีการจับตัวกับโปรตีนในกระแสเลือดน้อยมาก และถูกส่งไปเปลี่ยนโครงสร้างทางเคมีที่ตับ ร่างกายต้องใช้เวลาประมาณ 3 - 4 ชั่วโมงในการกำจัดยาออกจากกระแสเลือด 50% โดยผ่านมากับปัสสาวะ 
เบตาฮีสทีน จัดอยู่ในหมวดยาอันตราย การใช้ยาจึงต้องอยู่ภายใต้การควบคุมดูแลของแพทย์เท่านั้น 
 
 ///// ยาเบตาฮีสทีนมีสรรพคุณ (คุณสมบัติ) อย่างไร? ///// 
ยาเบตาฮีสทีนมีสรรพคุณดังนี้ 
- รักษาอาการวิงเวียนที่มีภาวะคลื่นไส้ และ/หรืออาเจียนร่วมด้วย (Meniere’s syndrome) 
- รักษาอาการหูอื้อที่ทำให้ฟังเสียงได้ไม่ชัดเจน 
 
 ///// ยาเบตาฮีสทีนมีกลไกการออกฤทธิ์อย่างไร? ///// 
ยาเบตาฮีสทีน มีกลไกการออกฤทธิ์ โดยตัวยาจะเพิ่มการไหลเวียนของเลือดในหูชั้นใน ทำให้ของเหลวที่มาหล่อเลี้ยงบริเวณดังกล่าวมีการถ่ายเท หมุนเวียนได้ดีขึ้น ส่งผลให้บรรเทาอาการวิงเวียน และเพิ่มสมดุลในการทรงตัวของร่างกาย 
 
 ///// ยาเบตาฮีสทีนมีรูปแบบการจัดจำหน่ายอย่างไร? ///// 
ยาเบตาฮีสทีน มีรูปแบบการจัดจำหน่าย ในรูปแบบยาเม็ด ขนาดความแรง 6, 12, 16, และ 24 มิลลิกรัม/เม็ด 
 
 ///// ยาเบตาฮีสทีนมีขนาดรับประทานอย่างไร? ///// 
ยาเบตาฮีสทีนมีขนาดรับประทาน ดังนี้ 
ก.ผู้ใหญ่: รับประทาน 24 - 28 มิลลิกรัม/วัน โดยแบ่งรับประทาน อาการจะเริ่มดีขึ้นและเห็นผลชัดเจนภายใน 2 สัปดาห์ โดยผลการรักษาที่ดีที่สุดเท่าที่พบ คือ การใช้ยาเพียงไม่กี่เดือนก็ยังสามารถป้องกันอาการกำเริบของหูอื้อหรือฟังเสียงไม่ชัดเจนได้เป็นอย่างดี สำหรับขนาดและระยะเวลารับประทานแพทย์จะเป็นผู้พิจารณาการใช้ยาที่เหมาะสมต่อคนไข้เป็นราย บุคคลไป 
ข. เด็ก:ไม่แนะนำการใช้ยาในผู้ที่อายุต่ำกว่า 18 ปี ด้วยยังไม่มีข้อมูลความปลอดภัยสนับ สนุนการใช้ยากับผู้ที่มีอายุในช่วงดังกล่าว 
*****หมายเหตุ: 
สำหรับขนาดและระยะเวลารับประทานยานี้ แพทย์จะเป็นผู้พิจารณาการใช้ยาที่เหมาะสมต่อคนไข้เป็นรายบุคคลไป 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเบตาฮีสทีน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาเบตาฮีสทีน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
หากลืมรับประทานยาเบตาฮีสทีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 
 ///// ยาเบตาฮีสทีนมีผลไม่พึงประสงค์อย่างไร? ///// 
ยาเบตาฮีสทีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น ปวดท้องและมีอาการคลื่นไส้ (แก้ไขได้โดยรับประทานยานี้หลังอาหาร หรือลดขนาดการรับ ประทานลง) อาหารไม่ย่อย ปวดศีรษะ 
และอาจพบอาการแพ้ยา เช่น หายใจติดขัด/หายใจลำบาก ใบหน้าและคอบวมพร้อมกับมีอาการวิงเวียนร่วมด้วย นอกจากนี้ยังสามารถพบเห็นอาการคล้ายเป็นลมพิษ ผื่นคัน ได้เช่นเดียว กัน ซึ่งถ้ามีอาการของการแพ้ยา ต้องรีบพบแพทย์/ไปโรงพยาบาลทันที 
 
 ///// มีข้อควรระวังการใช้ยาเบตาฮีสทีนอย่างไร? ///// 
มีข้อควรระวังการใช้ยาเบตาฮีสทีน ดังนี้ 
- ห้ามใช้ยานี้กับผู้ที่แพ้ยาเบตาฮีสทีน 
- ห้ามใช้ยานี้กับผู้ป่วยที่เป็นโรคเนื้องอกที่ต่อมหมวกไต (Pheochromocytoma) 
- ระวังการใช้ยานี้กับผู้ป่วยที่มีประวัติเป็นโรคหืด โรคแผลในกระเพาะอาหาร เพราะอาจทำให้อาการของโรคเหล่านั้นรุนแรงขึ้น 
- ระวังการใช้ยานี้กับผู้ป่วยที่มีอาชีพหรือต้องทำงานเกี่ยวกับการขับขี่ยวดยาน หรือต้องควบคุมการทำงานเกี่ยวกับเครื่องจักร เพราะยานี้อาจทำให้เกิดอาการง่วงนอนได้ 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเบตาฮีสทีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.comบทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 
 ///// ยาเบตาฮีสทีนมีปฏิกิริยาระหว่างยากับยาตัวอื่นอย่างไร? ///// 
ยาเบตาฮีสทีนมีปฏิกิริยาระหว่างยากับยาตัวอื่นดังนี้คือ การใช้ยาเบตาฮีสทีนร่วมกับยากลุ่มต่อต้านสารฮิสตามีน (Antihistamine) อาจส่งผลให้ฤทธิ์การรักษาของยาต้านฮิสตามีนด้อยประ สิทธิภาพลง ควรหลีกเลี่ยงการใช้ยาร่วมกัน ยาต้านฮิสตามีนกลุ่มดังกล่าว เช่น Diphenhydra mine, Cetirizine, และ Chlorpheniramine 
 
 ///// ควรเก็บรักษายาเบตาฮีสทีนอย่างไร ///// 
ควรเก็บยาเบตาฮีสทีนที่อุณหภูมิไม่เกิน 25 องศาเซลเซียส (Celsius) เก็บยาให้พ้นแสง แดดและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำ 
 
 ///// ยาเบตาฮีสทีนมีชื่ออื่นอีกไหม? ผลิตจากบริษัทอะไรบ้าง? ///// 
ยาเบตาฮีสทีนที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
อนึ่งยาชื่อการค้าอื่นของยานี้ เช่น Veserc, Hiserk, Betaserc, Vergo 
 ///// บรรณานุกรม ///// 
http://en.wikipedia.org/wiki/Betaserc [2017,Dec2] 
http://www.mims.com/THAILAND/Home/GatewaySubscription/?generic=betahistine [2017,Dec2] 
http://www.mims.com/Thailand/drug/info/Serc/?type=full#Indications [2017,Dec2] 
http://chealth.canoe.ca/drug_info_details.asp?channel_id=0&amp;brand_name_id=4068&amp;page_no=2#Precautions [2017,Dec2]
