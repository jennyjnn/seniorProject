โฟลิก กรดโฟลิก (Folic acid)
 ///// บทนำ ///// 
กรดโฟลิก (Folic acid) เป็นวิตามินที่ถูกสังเคราะห์โดยมนุษย์ มีโครงสร้างทางเคมีคล้าย คลึงกับโฟเลต (Folate) ซึ่งเป็นวิตามินที่มีในธรรมชาติ บางครั้งเราจะได้ยินคำว่า ’วิตามิน-เอ็ม หรือ วิตามิน-บี 9’ ขอให้เข้าใจว่าเป็นชื่อเดียวกับกรดโฟลิก 
เมื่อได้รับกรดโฟลิก ร่างกายจะเปลี่ยนโครงสร้างวิตามินนี้ให้กลายเป็นโฟเลตซึ่งเป็นวิตามิน 
ที่มีความจำเป็นต่อร่างกาย ด้วยโฟเลตช่วยให้ร่างกายสังเคราะห์และซ่อมแซมสารพันธุกรรมหรือ 
ดี-เอ็น-เอ (DNA) ซึ่งมีผลต่อเนื่องไปถึงการแบ่งเซลล์ของร่างกายรวมถึงการเจริญเติบโตโดย  เฉพาะอย่างยิ่งในเด็กทารก หญิงตั้งครรภ์ สำหรับเด็กทั่วไป วัยรุ่น ผู้ใหญ่ ก็ยังมีความจำเป็นต้อง ได้รับโฟเลตอย่างสม่ำเสมอเพื่อช่วยให้ร่างกายมีสุขภาพที่แข็งแรง โฟเลตมีส่วนสำคัญในการ สร้างเม็ดเลือดแดงและป้องกันโรค/ภาวะโลหิตจาง 
อาการขาดโฟเลต จะก่อให้เกิดความผิดปกติในร่างกาย อาทิเช่น 
 
- กระทบต่อการสร้างเซลล์ประสาทของทารกในครรภ์ 
- สำหรับหญิงตั้งครรภ์หากขาดโฟเลตจะมีอาการดังนี้ รู้สึกสับสน ความจำเสื่อม ซึมเศร้า เกิดแผลในปากหรือแผลในกระเพาะอาหารได้ง่าย ปวดศีรษะ ใจสั่น เป็นต้น 
- สำหรับคนทั่วไปหากขาดวิตามินนี้ อาจพบอาการท้องเสีย มีภาวะโลหิตจาง รวมถึงการสัง เคราะห์สารพันธุกรรม เช่น ดี-เอ็น-เอ บกพร่อง และอาจนำไปสู่ความเสี่ยงของการเกิดโรคมะเร็ง ได้ 
กรดโฟลิกถูกดูดซึมได้ดีจากลำไส้เล็ก เมื่อเข้าสู่กระแสเลือดจะจับตัวกับโปรตีนและถูกลำ เลียงไปสะสมที่อวัยวะตับ จากนั้นจะถูกเปลี่ยนโครงสร้างทางเคมีอีกครั้งก่อนที่เลือดจะนำไป เลี้ยงที่อวัยวะต่างๆของร่างกาย กรดโฟลิกใช้เวลาประมาณ 0.5 - 1 ชั่วโมงในการออกฤทธิ์และทำหน้าที่ของตัวมัน กรดโฟลิกเป็นวิตามินที่ละลายได้ดีในน้ำ จึงไม่ค่อยพบปัญหาของการสะสมในร่างกายเพราะจะถูกขับออกมากับปัสสาวะ 
ถึงแม้จะดูว่ากรดโฟลิกเป็นวิตามินที่มีประโยชน์และค่อนข้างปลอดภัย แต่การใช้ขนาดที่เหมาะสมถูกต้อง ควรต้องอยู่ภายใต้ดุลยพินิจของแพทย์ 
 ///// กรดโฟลิกมีสรรพคุณ (คุณสมบัติ) อย่างไร? ///// 
กรดโฟลิกมีสรรพคุณ ดังนี้ 
 
- รักษาภาวะโลหิตจาง ประเภท Megaloblastic anemia อันมีสาเหตุจากการขาดโฟเลต 
- เสริมสร้างและป้องกันการขาดโฟเลตในหญิงตั้งครรภ์ ทารก และเด็ก 
 ///// กรดโฟลิกมีกลไกการออกฤทธิ์อย่างไร? ///// 
กรดโฟลิกมีกลไกการออกฤทธิ์ โดยกรดโฟลิกมีความจำเป็นต่อกระบวนการเผาผลาญพลังงานในระบบต่างๆของร่างกาย เช่น การสังเคราะห์สารต่างๆที่เป็นกระบวนการสำคัญของการสร้างเม็ดเลือดแดง เช่น เพียวรีน (Purine) และ ไพริมิดีน (Pyrimidine) อีกทั้งยังสนับสนุนการ  สร้างเม็ดเลือดขาวและเกล็ดเลือดในผู้ป่วยที่มีภาวะโลหิตจางจากการขาดโฟเลตอีกด้วย 
 ///// กรดโฟลิกมีรูปแบบการจัดจำหน่ายอย่างไร? ///// 
กรดโฟลิกมีรูปแบบการจัดจำหน่ายดังนี้ 
 
- จัดจำหน่ายในรูปแบบยาเม็ดขนาดความแรง 0.5 และ 5 มิลลิกรัม/เม็ด 
- กรดโฟลิกยังมีรูปแบบที่เป็นยาผสมกับวิตามิน - เกลือแร่อื่นๆอีกมากมาย รวมถึงผลิต ภัณฑ์นมที่ใช้เลี้ยงทารกและอาหารเสริม แต่ขอไม่นำมากล่าว ณ ที่นี้ 
 ///// กรดโฟลิกมีขนาดรับประทานอย่างไร? ///// 
กรดโฟลิกมีขนาดรับประทานดังนี้ 
ก.	สำหรับภาวะโลหิตจาง ประเภท Megaloblastic anemia: รับประทาน 1 มิลลิกรัม 
วันละครั้ง อาจรับประทานจนกระทั่งภาวะโลหิตจางดีขึ้นหรือจนกว่าเป็นปกติ 
ข.	สำหรับภาวะร่างกายขาดกรดโฟลิก: 
 
- ในผู้ใหญ่ รับประทาน 400 - 800 ไมโครกรัม วันละครั้ง 
- ในเด็กทารก รับประทาน 0.1 มิลลิกรัม วันละครั้ง 
- เด็กอายุต่ำกว่า 4 ปี รับประทานได้ถึง 0.3 มิลลิกรัม วันละครั้ง 
- เด็กอายุ 4 ปีขึ้นไป รับประทาน 0.4 มิลลิกรัม วันละครั้ง 
ค.	สำหรับการเสริมวิตามินในเด็ก: 
 
- เด็กอายุ 1 -3 ปี รับประทานครั้งละ 150 ไมโครกรัม วันละครั้ง 
- เด็กอายุ 4 - 8 ปี รับประทานครั้งละ 200 ไมโครกรัม วันละครั้ง 
- เด็กอายุ 9 - 13 ปี รับประทานครั้งละ 300 ไมโครกรัม วันละครั้ง 
- เด็กอายุ 14 ปีขึ้นไป รับประทานครั้งละ 400 ไมโครกรัม วันละครั้ง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงกรดโฟลิก ผู้ป่วยควรแจ้งแพทย์/พยาบาลและเภสัชกรดังนี้ 
 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะกรดโฟลิกอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานกรดโฟลิก สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานกรดโฟลิกในมื้อถัดไป ไม่จำเป็นต้องเพิ่มปริมาณเป็น 2 เท่า 
 ///// กรดโฟลิกมีผลไม่พึงประสงค์อย่างไร? ///// 
กรดโฟลิกอาจก่อให้เกิดผลไม่พึงประสงค์ (ผลข้างเคียง) ได้เช่นกัน เพียงแต่พบเป็นกรณี   ไปขึ้นอยู่กับตัวบุคคล โดยหลังรับประทานโกรดโฟลิก หากพบอาการมีไข้ อ่อนเพลีย ผื่นคัน หาย  ใจลำบาก แน่นหน้าอก ให้รีบพาผู้ป่วยส่งแพทย์/ไปโรงพยาบาลทันที 
 ///// มีข้อควรระวังการใช้กรดโฟลิกอย่างไร? ///// 
มีข้อควรระวังการใช้กรดโฟลิกดังนี้ 
 
- ห้ามใช้วิตามินนี้กับผู้ป่วยแพ้กรดโฟลิก 
- ห้ามใช้กรดโฟลิกกับผู้ป่วยด้วยโรค/ภาวะโลหิตจางที่ยังไม่ทราบประเภท ด้วยการรับประ ทานขนาด 1 มิลลิกรัม/วัน สามารถบดบังอาการของโรคโลหิตจางดังกล่าว และยังทำให้ผู้ป่วยไม่ปลอดภัยจากอาการโรคโลหิตจางที่แอบแฝงอยู่ 
- เคยมีรายงานจากต่างประเทศว่า การใช้กรดโฟลิกในลักษณะของอาหารเสริมปริมาณสูง   กับหญิงตั้งครรภ์ อาจเกิดความเสี่ยงเป็นมะเร็งเต้านม 20 - 30% และมีรายงานเพิ่มเติมว่า อาจก่อ ให้เกิดความเสี่ยงต่อการเป็นโรคหืดในเด็ก 26% นอกจากนี้ ยังอาจก่อให้เกิดความเสี่ยงของมะ    เร็งต่อมลูกหมากในผู้ชายด้วยเช่นกัน ในทีมของผู้วิจัยได้เสนอให้รับประทานพืชผักใบเขียวซึ่งมี    โฟเลตจากธรรมชาติ กลับจะช่วยต้านโรคมะเร็งให้กับผู้บริโภค และใช้เป็นทางเลือกเพื่อทดแทน  การรับประทานกรดโฟลิกชนิดสังเคราะห์ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมถึงกรดโฟลิกด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// กรดโฟลิกมีปฏิกิริยาระหว่างยากับยาตัวอื่นอย่างไร? ///// 
กรดโฟลิกมีปฏิกิริยาระหว่างยากับยาตัวอื่น ดังนี้ 
 
- การใช้กรดโฟลิกร่วมกับยารักษาโรคลมชัก อาจส่งผลให้ระดับของยารักษาโรคลมชักที่อยู่  ในกระแสเลือดลดต่ำลง อาจต้องปรับขนาดรับประทานให้เหมาะสม ยารักษาโรคลมชักดังกล่าว   เช่น Phenobarbital, Phenytoin 
- การใช้กรดโฟลิกร่วมกับยาช่วยย่อยอาหาร อาจทำให้การดูดซึมของกรดโฟลิกลดลง จึง   ควรหลีกเลี่ยงการรับประทานยาที่เวลาใกล้เคียงกัน ยาช่วยย่อยอาหารดังกล่าว เช่น Pancrelipase 
 ///// ควรเก็บรักษากรดโฟลิกอย่างไร? ///// 
สามารถเก็บยากรดโฟลิกที่อุณหภูมิห้อง เก็บในภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// กรดโฟลิกมีชื่ออื่นอีกไหม? ผลิตจากบริษัทอะไรบ้าง? ///// 
ยากรดโฟลิกที่จำหน่ายในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1.	http://en.wikipedia.org/wiki/Folic_acid [2014,July19] 
2.	http://www.rxlist.com/folvite-drug.htm [2014,July19] 
3.	http://www.mims.com/Thailand/drug/search/folic%20acid [2014,July19] 
4.	http://www.drugs.com/dosage/folic-acid.html [2014,July19] 
5.	http://www.healthcentral.com/medications/r/medications/folic-acid-oral-8334/dosage [2014,July19] 
