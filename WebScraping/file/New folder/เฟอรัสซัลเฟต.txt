เฟอรัส ซัลเฟต (Ferrous sulfate)
 ///// บทนำ ///// 
ยาเฟอรัส ซัลเฟต (Ferrous sulfate หรือ Ferrous sulfate hydrated หรือ Ferrous sulfate dessicated) เป็นรูปแบบของยาบำรุงโลหิตช่วยเสริมธาตุเหล็ก ซึ่งเป็นสารอาหารที่ร่างกายต้องการอยู่เป็นประจำ สำหรับบุคคลที่มักจะได้รับคำแนะนำให้รับ ประทานธาตุเหล็กเสริมอาหาร ได้แก่ ผู้มีภาวะโลหิตจางเนื่องจากการขาดธาตุเหล็ก สตรีตั้ง ครรภ์ และผู้บริจาคโลหิต นอกจากนี้ยังมียาที่ใช้เสริมธาตุเหล็กในสูตรเคมีอื่นๆอีก เช่น เฟอรัส ฟูมาเรท (Ferrous fumarate) และ เฟอรัส กลูโคเนต (Ferrrous gluconate) เป็นต้น 
หลังรับประทานยาเฟอรัส ซัลเฟต ร่างกายต้องใช้เวลาประมาณ 3 - 10 วันยาจึงเริ่มออกฤทธิ์ จากนั้นจะถูกขับออกจากร่างกายโดยผ่านมากับปัสสาวะ เหงื่อ อุจจาระ และทางประจำ เดือน 
ธาตุเหล็ก ถึงแม้จะเป็นสารอาหารที่จำเป็นต่อการดำเนินชีวิตก็จริง แต่ถ้าหากบริโภคมากเกินไป ย่อมก่อให้เกิดอาการพิษจากธาตุเหล็กขึ้นได้ จึงควรรับประทานยานี้ ตามคำสั่งแพทย์ หรือขอคำแนะนำการใช้ยาจากเภสัชกรก่อนทุกครั้ง 
 
 ///// ยาเฟอรัส ซัลเฟตมีสรรพคุณ (คุณสมบัติ) อย่างไร ///// 
สรรพคุณของยาเฟอรัส ซัลเฟต คือ 
 
- รักษาและป้องกันภาวะโลหิตจางอันเนื่องมาจากการขาดธาตุเหล็ก 
- ช่วยเสริมสร้างการผลิตเม็ดเลือดแดง หลังจากการบริจาคโลหิตหรือหลังการเสียเลือดมาก เช่น ประจำเดือนมามากผิดปกติอย่างต่อเนื่อง หรือมีเลือดออกมากจากบาดแผล 
 
 ///// ยาเฟอรัส ซัลเฟตมีกลไกการออกฤทธิ์อย่างไร? ///// 
ยาเฟอรัส ซัลเฟตมีกลไกการออกฤทธิ์ โดยจะทำให้ฮีโมโกลบินที่อยู่ในเม็ดเลือดแดง สามารถลำเลียงออกซิเจนไปเลี้ยงอวัยวะต่างๆของร่างกายได้ดีขึ้น นอกจากนี้ ยังทำให้ มัยโอโกลบิน (Myoglobin) สารธาตุเหล็กที่อยู่ในกล้ามเนื้อ กักเก็บออกซิเจนเพื่อใช้เป็นพลังงานของกล้ามเนื้อด้วยเช่นกัน 
 
 ///// ยาเฟอรัส ซัลเฟตมีรูปแบบการจัดจำหน่ายอย่างไร? ///// 
ยาเฟอรัส ซัลเฟตมีรูปแบบการจัดจำหน่าย ดังนี้ 
 
- รูปแบบยาเม็ดขนาดความแรง 200 และ 300 มิลลิกรัม/เม็ด 
- รูปแบบยาเม็ดที่เป็นวิตามินรวม 
- รูปแบบยาน้ำขนาดความแรง 50 มิลลิกรัม/0.6 มิลลิลิตร และ 200 มิลลิกรัม/100 มิลลิลิตร 
 
 ///// ยาเฟอรัส ซัลเฟตมีขนาดรับประทานอย่างไร? ///// 
ยาเฟอรัส ซัลเฟตมีขนาดรับประทาน ดังนี้ 
ก.	รักษาภาวะโลหิตจางในเด็ก: 
 
- เด็กอายุ 1 - 5 ปี รับประทานครั้งละ 30 - 45 มิลลิกรัม วันละ 3 ครั้ง 
- เด็กอายุ 6 - 12 ปี รับประทานครั้งละ 60 - 120 มิลลิกรัม วันละ 3 ครั้ง 
- ขนาดรับประทานเพื่อป้องกันภาวะโลหิตจางในเด็ก รับประทานไม่เกิน 60 มิลลิกรัม/วัน 
ข.	รักษาภาวะโลหิตจางในผู้ใหญ่: 
รับประทานครั้งแรก 300 - 325 มิลลิกรัม ครั้งเดียว จากนั้นวันต่อมารับประทานเพื่อคง ระดับยาในกระแสเลือด โดยรับประทานครั้งละ 325 มิลลิกรัม วันละ 3 ครั้ง และอาจลด ขนาดการรับประทานลงมาเป็น 160 มิลลิกรัม วันละ 1 - 2 ครั้ง โดยขึ้นกับคำแนะนำของแพทย์ 
ค.	สำหรับสตรีตั้งครรภ์: 
 
- รับประทาน 325 มิลลิกรัม วันละครั้ง 
ง.	สำหรับผู้สูงอายุ: 
 
- แพทย์อาจปรับขนาดรับประทานลงด้วยผลข้างเคียงจากยา เรื่องอาการท้องผูกที่อาจติดตามมา 
***** อนึ่ง การปรับขนาดรับประทานของยาเฟอรัส ซัลเฟต ขึ้นอยู่กับแพทย์ผู้รักษา ผู้      ป่วยไม่สมควรปรับขนาดรับประทานหรือหยุดการใช้ยาด้วยตนเอง 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเฟอรัส ซัลเฟต ผู้ป่วยควรแจ้งแพทย์/พยาบาลและเภสัชกร ดังนี้ 
 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำ บาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาเฟอรัส ซัลเฟต อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับอาหารเสริมที่รับประ ทานอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
หากลืมรับประทานยาเฟอรัส ซัลเฟต สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2เท่า 
 
 ///// ยาเฟอรัส ซัลเฟตมีผลไม่พึงประสงค์อย่างไร? ///// 
ผลไม่พึงประสงค์จากยา (อาการข้างเคียง/ผลข้างเคียง) ที่สามารถเกิดขึ้นได้หลังรับประทานยาเฟอรัส ซัลเฟต เช่น ท้องผูก ท้องเสีย ปวดท้อง รู้สึกไม่สบายในช่องทางเดินอาหาร อุจจาระมีสีดำ 
กรณีที่มีอาการแพ้ยาเกิดขึ้น อาจพบเห็นอาการต่างๆ ดังนี้ เช่น ผื่นคัน วิงเวียนศีรษะ หาย ใจไม่ออก/หายใจลำบาก เป็นต้น 
สำหรับผู้ที่รับประทานยาเฟอรัส ซัลเฟตมากเกินไป สามารถพบเห็นอาการดังนี้ ปวดท้อง คลื่นไส้ อาเจียน และท้องเสีย 
 
 ///// มีข้อควรระวังการใช้ยาเฟอรัส ซัลเฟตอย่างไร? ///// 
ข้อควรระวังในการใช้ยาเฟอรัส ซัลเฟต คือ 
 
- ห้ามใช้ยากับผู้ที่แพ้ยา เฟอรัส ซัลเฟต 
- ระวังการใช้ยานี้กับผู้ป่วยด้วย โรคตับ ผู้ที่ติดสุรา ผู้ที่เป็นแผลในกระเพาะอาหาร แผลในลำไส้ หรือผู้ที่มีเลือดออกจากมะเร็งลำไส้ใหญ่ 
- ระวังการใช้ยานี้กับผู้ป่วยที่มีภาวะเม็ดเลือดแดงแตกง่าย (Hemolytic anemia) ซึ่งจะทำให้ร่างกายได้รับธาตุเหล็กมากเกินไป 
- อาจมีประโยชน์น้อยมากหากใช้ยานี้กับผู้ป่วยที่ต้องถ่ายเลือดอยู่เป็นประจำ 
- ระวังการใช้ยานี้กับผู้ที่มีภาวะท้องผูก ท้องเสีย หรือปวดท้องเป็นประจำ ด้วยยาอาจจะไปเพิ่มอาการจากภาวะดังกล่าวได้มากยิ่งขึ้น 
- ปกติการรับประทานยานี้สำหรับภาวะโลหิตจางอยู่ในช่วง 4 - 6 เดือน หากมีความจำเป็น  ต้องใช้ยานานมากกว่านี้ ควรต้องได้รับการตรวจร่างกายและปรึกษาแพทย์ก่อนทุกครั้ง 
- ห้ามใช้ยาหมดอายุ 
- ห้ามแบ่งยาให้ผู้อื่นใช้ 
- ห้ามเก็บยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาเฟอรัส ซัลเฟต ด้วย) ยาแผนโบราณ   อาหารเสริม   ผลิตภัณฑ์เสริมอาหาร  ทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 
 ///// ยาเฟอรัส ซัลเฟตมีปฏิกิริยาระหว่างยากับยาตัวอื่นอย่างไร? ///// 
ยาเฟอรัส ซัลเฟตมีปฏิกิริยาระหว่างยากับยาตัวอื่น ดังนี้ เช่น 
 
- การรับประทานยาเฟอรัส ซัลเฟต ร่วมกับยาบางกลุ่มสามารถลดการดูดซึมของยาเฟอรัส ซัล เฟตได้ และทำให้ฤทธิ์ในการรักษาของยาเฟอรัส ซัลเฟตด้อยประสิทธิภาพลง ยากลุ่มดังกล่าว เช่น 
- กลุ่มยาลดความดันโลหิต เช่น Quinapril 
- กลุ่มยาลดกรด เช่น Aluminium hydroxide, Magnesium hydroxide, และ Omeprazole 
- กลุ่มยาบำรุงกระดูก เช่น Calcium carbonate 
- การรับประทานยาเฟอรัส ซัลเฟตร่วมกับยาปฏิชีวนะบางกลุ่มอาจทำให้การดูดซึมของยาปฏิ ชีวนะเหล่านั้นลดลง และทำให้ฤทธิ์ในการรักษาด้อยประสิทธิภาพได้เช่นเดียวกัน ยาปฏิชีวนะกลุ่มดังกล่าว เช่น Ciprofloxacin, Norfloxacin, Doxycycline และTetracycline เป็นต้น 
- การรับประทานยาเฟอรัส ซัลเฟตร่วมกับไทรอยด์ฮอร์โมน เช่น Levothyroxine จะทำให้ฤทธิ์ในการรักษาของ Levothyroxine ด้อยประสิทธิภาพลง 
***** อนึ่ง หากมีความจำเป็นต้องใช้ยากลุ่มที่กล่าวมาร่วมกับยาเฟอรัส ซัลเฟต ควรเลี่ยงการรับประทานให้ห่างกัน 2 - 4 ชั่วโมงเป็นอย่างต่ำ 
 
 ///// ควรเก็บรักษายาเฟอรัส ซัลเฟตอย่างไร? ///// 
ควรเก็บยาเฟอรัส ซัลเฟต ภายใต้อุณหภูมิที่ต่ำกว่า 40 องศาเซลเซียส (Celsius) เก็บในภาชนะที่ปิดมิดชิด พ้นแสงสว่าง แสงแดด ความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 
 ///// ยาเฟอรัส ซัลเฟตมีชื่ออื่นอีกไหม? ผลิตจากบริษัทอะไรบ้าง? ///// 
ยาเฟอรัส ซัลเฟต ในประเทศไทย มียาชื่อการค้าอื่น และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
https://www.mims.com/thailand/drug/search?q=Ferrous%20sulfate[2017,Sept30] 
https://en.wikipedia.org/wiki/Iron(II)_sulfate[2017,Sept30] 
http://www.drugs.com/ferrous_sulfate.html[2017,Sept30] 
http://www.drugs.com/answers/what-is-the-typical-dose-for-ferrous-sulfate-54876.html[2017,Sept30] 
http://www.drugs.com/drug-interactions/ferrous-sulfate.html[2017,Sept30] 
http://en.wikipedia.org/wiki/Myoglobin[2017,Sept30] 
http://www.webmd.com/drugs/drugreview-4127-ferrous-sulfate-oral.aspx?drugid=4127&amp;drugname=ferrous-sulfate-oral[2017,Sept30] 
http://gicare.com/medication/ferrous-sulfate/[2017,Sept30] 
http://druginfosys.com/Drug.aspx?drugCode=1115&amp;drugName=&amp;type=12[2017,Sept30] 
http://www.qccorporation.com/wp-content/uploads/2012/02/fshd.pdf[2017,Sept30] 
https://livertox.nih.gov/Iron.html[2017,Sept30] 
