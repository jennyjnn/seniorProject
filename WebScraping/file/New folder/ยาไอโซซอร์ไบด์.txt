ยาไอโซซอร์ไบด์ (Isosorbide)
 ///// บทนำ ///// 
เป็นเวลานานพอสมควรที่ยาไอโซซอร์ไบด์ (Isosorbide หรือ Isosorbide mononitrate หรือ Isosorbide dinitrate) ถูกนำมาใช้เป็น ยาขับปัสสาวะ และมีการประยุกต์ใช้กับอาการโรค/ภาวะโพรงสมองคั่งน้ำ (Hydrocephalus) และโรคต้อหิน (Glaucoma) 
อนุพันธุ์ของไอโซซอร์ไบด์ในรูปอื่น เช่น Isosorbide dinitrate และ Isosorbide mono nitrate ถูกนำมาใช้รักษาภาวะเจ็บหน้าอกเนื่องจากหัวใจขาดเลือด (Angina หรือ Angina pec toris) ด้วยมีฤทธิ์ทำให้หลอดเลือดขยายตัว 
นอกจากนี้ยาไอโซซอร์ไบด์ยังนำมาใช้ร่วมกับยาอื่น เช่น Hydralazine เพื่อบำบัดรักษา โรคความดันโลหิตสูง 
เมื่อร่างกายได้รับยาไอโซซอร์ไบด์เข้าสู่กระแสเลือด ยาจะเริ่มออกฤทธิ์ภายในประมาณ 20 นาที ฤทธิ์ของการรักษาอยู่ได้นานถึง 8 - 10 ชั่วโมง และต้องใช้เวลาประมาณ 4 - 5 ชั่วโมง ในการกำจัดยาออกจากกระแสเลือด 50% โดยส่วนใหญ่ผ่านไปกับปัสสาวะ 
สำหรับประเทศไทยกระทรวงสาธารณสุขได้บรรจุยานี้ในรูปแบบยาเม็ดและยาอมใต้ลิ้นลงในบัญชียาหลักแห่งชาติ โดยจัดอยู่ในหมวดยาอันตราย การใช้ยาจึงต้องเป็นไปตามคำสั่งแพทย์ ผู้ทำการรักษาเท่านั้น 
 
 ///// ยาไอโซซอร์ไบด์มีสรรพคุณ (คุณสมบัติ) อย่างไร? ///// 
ยาไอโซซอร์ไบด์มีสรรพคุณ ดังนี้ 
 
- ใช้บำบัดรักษาอาการเจ็บหน้าอกจากภาวะหัวใจขาดเลือด/โรคหลอดเลือดหัวใจ (Angina) 
- ใช้รักษาโรคหัวใจล้มเหลว 
 
 ///// ยาไอโซซอร์ไบด์มีกลไกการออกฤทธิ์อย่างไร? ///// 
ยาไอโซซอร์ไบด์มีกลไกการออกฤทธิ์ โดยจะกระตุ้นให้หลอดเลือดเกิดการคลายตัว รวม ถึงลดแรงดันของหัวใจห้องล่างซ้าย (Left ventricular pressure) ตลอดจนเพิ่มความสามารถในการทนต่อแรงดันของหลอดเลือดแดง จึงมีฤทธิ์ในการรักษาตามสรรพคุณ 
 
 ///// ยาไอโซซอร์ไบด์มีรูปแบบการจัดจำหน่ายอย่างไร? ///// 
ยาไอโซซอร์ไบด์มีรูปแบบการจัดจำหน่ายดังนี้ 
 
- จัดจำหน่ายในรูปแบบยาแคปซูลขนาด 20, 60 มิลลิกรัม/แคปซูล 
- จัดจำหน่ายในรูปแบบยาเม็ดขนาด 10, 20, 50, 60 มิลลิกรัม/เม็ด 
- จัดจำหน่ายในรูปแบบยาเม็ดชนิดอมใต้ลิ้นขนาด 5 มิลลิกรัม/เม็ด 
- จัดจำหน่ายในรูปแบบยาสเปรย์ขนาด 1.25 มิลลิกรัม/การใช้ 1 ครั้ง 
- จัดจำหน่ายในรูปแบบยาฉีดขนาด 10 มิลลิกรัม/10 มิลลิลิตร 
 
 ///// ยาไอโซซอร์ไบด์มีขนาดรับประทานอย่างไร? ///// 
สำหรับยาไอโซซอร์ไบด์ชนิดที่เป็นสารประกอบของ Isosorbide mononitrate ซึ่งเป็นยาที่นำมาใช้เป็นส่วนใหญ่ 
ก.	ผู้ใหญ่: 
 
- รักษาโรคหัวใจขาดเลือด: 
รับประทาน 30 - 60 มิลลิกรัม วันละครั้ง หรือ 
รับประทาน 20 มิลลิกรัม วันละ 2 ครั้ง หรือ 
รับประทาน 10 - 20 มิลลิกรัม วันละ 2 ครั้ง 
 
- รักษาภาวะหัวใจล้มเหลว: 
รับประทาน 30 - 60 มิลลิกรัม วันละครั้ง หรือ 
รับประทาน 20 มิลลิกรัม วันละ 2 ครั้ง หรือ 
รับประทาน 10 - 20 มิลลิกรัม วันละ 2 ครั้ง 
ข.	เด็ก: ยังไม่มีการใช้ยานี้ในเด็ก 
*****หมายเหตุ: 
 
- ไม่จำเป็นต้องปรับขนาดการรับประทานยานี้ในผู้ป่วยด้วยโรคตับ โรคไต ชนิดที่ไม่รุนแรงมากนัก 
- สำหรับผู้สูงอายุควรเริ่มต้นรับประทานยานี้ในขนาดที่ต่ำๆก่อน 
- ควรรับประทานยาไอโซซอร์ไบด์ก่อนอาหารประมาณ 1 ชั่วโมงหรือประมาณ 2 ชั่วโมง หลังอาหาร เพื่อทำให้การออกฤทธิ์เกิดได้เต็มประสิทธิภาพ 
- การใช้ยานี้ชนิดอมใต้ลิ้นหรือยาสเปรย์ ขึ้นอยู่กับคำแนะนำของแพทย์ ส่วนยาฉีดแพทย์เท่านั้นที่จะเป็นผู้ใช้ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไอโซซอร์ไบด์ ผู้ป่วยควรแจ้งแพทย์/พยาบาลและเภสัชกรดังนี้ 
 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาไอโซซอร์ไบด์ อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ และ/หรืออาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
หากลืมรับประทานยาไอโซซอร์ไบด์สามารถรับประทานเมื่อนึกขึ้นได้ ถ้าเวลาใกล้เคียกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 
 ///// ยาไอโซซอร์ไบด์มีผลไม่พึงประสงค์อย่างไร? ///// 
ยาไอโซซอร์ไบด์สามารถทำให้เกิดผลไม่พึงประสงค์ (ผลข้างเคียง/อาการข้างเคียง) ดัง นี้ เช่น ความดันโลหิตต่ำ หัวใจเต้นเร็ว ปวดศีรษะ วิงเวียน ใจสั่น คลื่นไส้ อาเจียน ปวดท้อง อ่อน เพลีย ปากแห้ง เจ็บหน้าอก ปวดหลัง บวมน้ำ ท้องผูก ท้องเสีย ท้องอืด และอาหารไม่ย่อย 
 
 ///// มีข้อควรระวังการใช้ยาไอโซซอร์ไบด์อย่างไร? ///// 
มีข้อควรระวังการใช้ยาไอโซซอร์ไบด์ดังนี้ 
 
- ห้ามใช้ยานี้กับผู้ป่วยที่มีโรคความดันโลหิตต่ำอย่างรุนแรง ผู้ป่วยด้วยโรคโลหิตจาง ผู้ ป่วยด้วยภาวะมีปริมาณเลือดและของเหลวน้อยในร่างกาย (Hypovolaemia) ผู้ป่วยโรคหัวใจล้ม เหลวด้วยเหตุมีการอุดกั้นของระบบหลอดเลือด ผู้ป่วยที่มีภาวะความดันในกะโหลกศีรษะสูงเนื่อง จากมีบาดแผล หรือผู้ป่วยมีภาวะเลือดออกในกะโหลกศีรษะ 
- ระวังการใช้ยานี้กับผู้ป่วย โรคตับ โรคไต ชนิดรุนแรง ผู้ป่วยด้วยโรคไทรอยด์ฮอร์โมนต่ำ(ภาวะขาดไทรอยด์ฮอร์โมน) ผู้ที่มีร่างกายอยู่ในภาวะขาดสารอาหาร ผู้ที่มีภาวะอุณหภูมิของร่าง กายต่ำ 
- ระวังการใช้ยานี้กับผู้ป่วยที่อยู่ในภาวะความดันโลหิตต่ำอยู่แล้ว 
- อาจเกิดการดื้อยานี้เมื่อใช้ยานี้ติดต่อกันเป็นระยะเวลานานๆ 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไอโซซอร์ไบด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 
 ///// ยาไอโซซอร์ไบด์มีปฏิกิริยาระหว่างยากับยาตัวอื่นอย่างไร? ///// 
ยาไอโซซอร์ไบด์มีปฏิกิริยาระหว่างยากับยาตัวอื่น ดังนี้ 
 
- การใช้ยาไอโซซอร์ไบด์ร่วมกับเครื่องดื่มที่มีแอลกอฮอล์อาจก่อให้เกิดภาวะความดันโล หิตต่ำ จึงควรหลีกเลี่ยงการใช้ร่วมกัน 
- การใช้ยาไอโซซอร์ไบด์ร่วมกับยาลดความดันหลอดเลือดแดงในปอด (Pulmonary hy pertension) เช่น Tadalafil จะทำให้เกิดภาวะความดันโลหิตต่ำอย่างมาก ควรเลี่ยงที่จะใช้ร่วม กัน 
- การใช้ยาไอโซซอร์ไบด์ร่วมกับยาต้านฮีสตามีน (Histamine) เช่น Promethazine จะไป เพิ่มฤทธิ์ของการลดความดันโลหิต และอาจทำให้ผู้ป่วยมีอาการปวดศีรษะ วิงเวียน เป็นลม อัตราการเต้นของหัวใจเปลี่ยนไป หากพบอาการข้างต้น ควรขอคำปรึกษาจากแพทย์ (พบแพทย์/ไปโรงพยาบาลก่อนนัด) เพื่อปรับแนวทางการรักษา 
 
 ///// ควรเก็บรักษายาไอโซซอร์ไบด์อย่างไร? ///// 
ควรเก็บยาไอโซซอร์ไบด์ภายใต้อุณหภูมิระหว่าง 20 - 25 องศาเซลเซียส (Celsius) เก็บ ยาให้พ้นแสงแดดและความชื้น ไม่ควรเก็บยาในห้องน้ำ และเก็บยาให้พ้นมือเด็กและสัตว์เลี้ยง 
 
 ///// ยาไอโซซอร์ไบด์มีชื่ออื่นอีกไหม? ผลิตจากบริษัทอะไรบ้าง? ///// 
ยาไอโซซอร์ไบด์ที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 
 ///// บรรณานุกรม ///// 
http://drug.fda.moph.go.th:81/nlem.in.th/medicine/essential/list/37#item-8409[2017,Sept23] 
http://en.wikipedia.org/wiki/Isosorbide[2017,Sept23] 
http://mims.com/Thailand/drug/search/?q=isosorbide[2017,Sept23] 
http://www.drugs.com/dosage/isosorbide-mononitrate.html[2017,Sept23] 
