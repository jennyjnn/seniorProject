ซิมวาสแตติน (Simvastatin)
 ///// บทนำ ///// 
ซิมวาสแตติน (Simvastatin) เป็นยาสำหรับลดไขมันในหลอดเลือด สังเคราะห์มาจากเชื้อราชนิดหนึ่งที่ชื่อว่า Aspergillus terreus ในต่างประเทศมักจะคุ้นเคยในชื่อการค้าว่า Zocor นอกจากนี้ทางการแพทย์ยังนำยาซิมวาสแตตินมาใช้ป้องกันโรคหลอดเลือดหัวใจ อันมีสาเหตุมาจากภาวะไขมันในเลือดสูงอีกด้วย 
หลังจากรับประทาน ยาซิมวาสแตตินจะถูกดูดซึม และถูกเปลี่ยนโครงสร้างที่อวัยวะตับ ภายในเวลา 2 ชั่วโมงโดยประมาณ ระดับยาในกระแสเลือดจะลดลงครึ่งหนึ่ง (Half life) และถูกขับออกจากร่างกายทางปัสสาวะและอุจจาระ 
ซิมวาสแตตินจัดเป็นยาอันตราย ด้วยมีผลข้างเคียงและข้อจำกัดในการรับประทาน จึงไม่สมควรซื้อยามารับประทานเอง การใช้ยาจึงต้องอยู่ภายใต้การดูแลและคำสั่งของแพทย์เท่านั้น 
 ///// ยาซิมวาสแตตินมีสรรพคุณ (คุณสมบัติ) อย่างไร? ///// 
สรรพคุณของยาซิมวาสแตติน คือ 
 
-  ช่วยลดระดับไขมันในหลอดเลือด เช่น Low density lipoprotein (LDL), คอเลสเตอ รอล (Cholesterol), และไตรกลีเซไรด์ (Triglyceride) 
-  ช่วยเพิ่มปริมาณไขมันตัวที่เป็นประโยชน์ต่อร่างกาย เช่น High density lipoprotein (HDL) 
-  ป้องกันโรคหลอดเลือดหัวใจ (Coronary heart disease) เช่น ภาวะหัวใจขาดเลือด(โรคกล้ามเนื้อหัวใจตาย) ภาวะเจ็บหน้าอก 
 ///// ยาซิมวาสแตตินมีกลไกการออกฤทธิ์อย่างไร? ///// 
หลังจากที่ยาซิมวาสแตตินถูกเปลี่ยนโครงสร้างที่อวัยวะตับ และได้สารอนุพันธ์ที่จะไปออกฤทธิ์ยับยั้งเอนไซม์ HMG-CoA Reductase เป็นเหตุให้สาร HMG-CoA (สารตั้งต้นของCholesterol) ไม่สามารถเปลี่ยนไปเป็น Mevalonic acid (สาระสำคัญที่ใช้ในกระบวนการสัง เคราะห์ทางชีวเคมีของร่างกาย) ด้วยกลไกที่กล่าวมา ทำให้ไขมัน Cholesterol ทุกชนิดย่อย (Total cholesterol), LDL-Cholesterol, และ Triglyceride ลดลง และเพิ่มระดับของ HDL-Cholesterol ซึ่งเป็นไขมันตัวที่มีประโยชน์ต่อร่างกาย 
 ///// ยาซิมวาสแตตินมีรูปแบบการจัดจำหน่ายอย่างไร? ///// 
ยาซิมวาสแตตินจัดจำหน่ายในรูปแบบของ ยาเม็ดขนาด 10, 20, 40 และ 80 มิลลิกรัม 
 ///// ยาซิมวาสแตตินมีขนาดรับประทานอย่างไร? ///// 
ขนาดรับประทานของยาซิมวาสแตติน คือ 
 
-  ขนาดรับประทานทั่วไปอยู่ในช่วง 5 – 80 มิลลิกรัม วันละครั้ง โดยรับประทานในช่วงเย็น ขนาดสูงสุดในการรับประทานไม่เกิน 80 มิลลิกรัมต่อวัน 
-  สำหรับป้องกันโรคหลอดเลือดหัวใจ: รับประทาน 40 มิลลิกรัม วันละครั้ง 
-  สำหรับภาวะ LDL-Cholesterol สูง: รับประทาน 40 มิลลิกรัม วันละครั้ง 
-  สำหรับภาวะคอเลสเตอรอลสูงไม่มากไปจนถึงระดับปานกลาง (Mild to moderate cholesterolemia): รับประทานเริ่มต้นที่ 10 มิลลิกรัม วันละครั้ง 
-  สำหรับภาวะคอเลสเตอรอลสูงในเด็กอายุ 10 – 17 ปี (Heterozygous Familial hyper cholesterolemia Children): รับประทานเริ่มต้นที่ 10 มิลลิกรัม วันละครั้ง ทั้งนี้สำหรับเด็กห้ามรับประทานเกิน 40 มิลลิกรัมต่อวัน 
ซิมวาสแตตินสามารถรับประทานก่อนหรือหลังอาหารก็ได้ ควรรับประทานกับน้ำเปล่า ไม่ควรรับประทานพร้อมกับน้ำผลไม้ การรับประทานยาจะต้องได้รับการตรวจร่างกายว่า ระดับไขมันในกระแสเลือดสูงมากน้อยเพียงใด แพทย์จึงจะสามารถปรับขนาดรับประทานได้อย่างปลอดภัย และเหมาะสม ดังนั้นผู้ป่วยไม่สมควรปรับขนาดการรับประทาน หรือหยุดยาด้วยตนเอง 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาซิมวาสแตติน ผู้ป่วยควรแจ้งแพทย์/พยาบาล และเภสัชกร ดังนี้ 
 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาซิมวาสแตตินอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลาย 
ประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาซิมวาสแตติน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาซิมวาสแตตินมีผลไม่พึงประสงค์อย่างไร? ///// 
อาจพบผลไม่พึงประสงค์ (ผลข้างเคียง) ของยาซิมวาสแตตินได้ดังนี้ เช่น ปวดท้อง ท้อง ผูก ท้องอืด ปวดศีรษะ คลื่นไส้ อาเจียน ท้องเสีย ผื่นคัน วิงเวียน เป็นตะคริว ตับอ่อนอักเสบ ปลายประสาทอักเสบ นอนไม่หลับ ซึมเศร้า 
 ///// มีข้อควรระวังการใช้ยาซิมวาสแตตินอย่างไร? ///// 
ยาซิมวาสแตตินมีข้อควรระวังในการใช้ คือ 
 
-  ห้ามใช้กับผู้แพ้ยาซิมวาสแตติน 
-  ห้ามใช้ยานี้กับผู้ป่วยด้วยโรคตับขั้นรุนแรง หรือภาวะตับทำงานผิดปกติ 
-  ห้ามใช้ยานี้กับหญิงตั้งครรภ์ และหญิงที่อยู่ในภาวะให้นมบุตร 
-  ห้ามใช้ยานี้ในเด็กทารก 
-  ระวังการใช้ยานี้กับผู้ป่วยที่มีประวัติติดสุรา หรือผู้ที่เคยป่วยด้วยโรคตับ 
-  ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาซิมวาสแตตินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาซิมวาสแตตินมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยา ของยาซิมวาสแตติน กับยาตัวอื่น คือ 
 
- การใช้ยาซิมวาสแตตินร่วมกับยาต้านวัณโรคบางตัว สามารถลดประสิทธิผลในการรักษาของซิมวาสแตติน จึงทำให้ระดับไขมันในเลือดยังคงสูงอยู่ ยารักษาวัณโรคดังกล่าว เช่น Rifampin 
- นอกจากนี้ หากใช้ซิมวาสแตตินร่วมกับยารักษาวัณโรคที่ชื่อว่า Isoniazid สามารถส่งผลกระ ทบต่อระบบประสาท เช่น มีอาการชา ปวดแสบปวดร้อน หรือเสียวบริเวณมือและเท้า 
- การใช้ซิมวาสแตตินร่วมกับยาปฏิชีวนะที่ผสมยาลดกรดบางตัว อาจทำให้ระดับซิมวาสแตตินในกระแสเลือดเพิ่มขึ้น และก่อให้เกิดผลข้างเคียงที่รุนแรงได้ อาทิเช่น สร้างความเสียหายต่ออวัยวะตับ, เกิดภาวะกล้ามเนื้อลายอักเสบรุนแรง นอกจากนี้ สามารถตรวจพบภาวะไตมีการทำ งานผิดปกติ หรือมีไข้ หนาวสั่น ปวดตามข้อ บวมตามร่างกาย ผื่นคัน ปัสสาวะมีสีคล้ำ ยาปฏิชีวนะกับยาลดกรดดังกล่าว เช่น Clarithromycin และ Lansoprazole ตามลำดับ 
- การใช้ซิมวาสแตตินร่วมกับยาลดความดันโลหิตบางกลุ่ม สามารถเพิ่มระดับซิมวาสแตตินในกระแสเลือด ทำให้ได้รับผลข้างเคียงติดตามมา เช่น กล้ามเนื้อลายอักเสบรุนแรง ภาวะตับ-ไตเสียหาย ปวดกล้ามเนื้อ ผื่นคัน เบื่ออาหาร อ่อนเพลีย คลื่นไส้ อาเจียน ปัสสาวะมีสีคล้ำ ตัวเหลือง ตาเหลือง ยาลดความดันโลหิตดังกล่าว เช่น Amlodipine, Diltiazem, Verapamil เป็น ต้น 
- นอกจากนี้ ยังมียาอีกหลายกลุ่มเมื่อใช้ร่วมกับซิมวาสแตติน จะทำให้ระดับของยาซิมวาสแตตินในกระแสเลือดสูงขึ้น และส่งผลข้างเคียงติดตามมาดังที่กล่าวไว้แล้วในข้างต้น ยาเหล่านั้นได้แก่ 
- ยาต้านเชื้อรา เช่น Clotrimazole, Ketoconazole, Miconazole 
- ยากดภูมิคุ้มกันต้านทานโรค เช่น Cyclosporine 
- ยารักษาเอชไอวี (HIV) เช่น Amprenavir, Atazanavir, Tipranavir 
 ///// ควรเก็บรักษายาซิมวาสแตตินอย่างไร? ///// 
สามารถเก็บยาซิมวาสแตตินในอุณหภูมิห้อง บรรจุในภาชนะที่ปิดมิดชิด พ้นแสงแดดและความชื้น เก็บยาให้พ้นมือเด็ก และสัตว์เลี้ยง 
 ///// ยาซิมวาสแตตินมีชื่ออื่นอีกไหม? ผลิตจากบริษัทอะไรบ้าง? ///// 
ชื่อการค้าและบริษัทผู้ผลิตยาซิมวาสแตตินในประเทศไทย เช่น 
 
 ///// บรรณานุกรม ///// 
1. http://en.wikipedia.org/wiki/Simvastatin [2014,April 12].
2. http://www.mims.com/Thailand/drug/info/Bestatin/?q=simvastatin&amp;type=brief [2013,April12]. 
3. http://www.mims.com/THAILAND/drug/info/Zocor/ [2013,April12].
2. http://www.drugs.com/drug-interactions/simvastatin-index.html?filter=2#I [2013,April12].
3. http://www.healthcentral.com/cholesterol/r/medications/simvastatin-oral-6105/dosage [2013,April12].
4. http://www.heart.org/HEARTORG/Conditions/More/MyHeartandStrokeNews6.  [2013,April12].
5. http://thaibdlab.com/hypercholesterolemia.htm [2013,April12]. 
