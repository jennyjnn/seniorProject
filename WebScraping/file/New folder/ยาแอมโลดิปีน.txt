ยาแอมโลดิปีน (Amlodipine)
 ///// ทั่วไป ///// 
ยาแอมโลดิปีน (Amlodipine) เป็นยาลดความดันโลหิตที่มีใช้อย่างแพร่หลาย โดยยานี้จัดอยู่ในกลุ่มยาที่เรียกว่า Calcium Channel Blocker ทางการแพทย์ยังนำยาแอมโลดิปีน มาใช้รักษาอาการเจ็บหน้าอก เนื่องจากเลือดมาเลี้ยงหัวใจไม่เพียงพอ หรือที่เรียกว่า Angina pectoris (อ่านเพิ่มเติมในเว็บ haamor.com บทความเรื่อง โรคหลอดเลือดหัวใจ) 
ยาแอมโลดิปีนนี้ จะถูกเปลี่ยนโครงสร้างที่ ตับ และขับออกจากร่างกายโดยไตทางปัสสาวะ หลังรับประทานยา พบว่ายาจะมีระดับคงอยู่ในกระแสเลือดได้นานถึง 30 – 50 ชั่วโมง ด้วยยาแอมโลดิปีนมีผลข้างเคียง และมีปฏิกิริยาระหว่างยากับยาอื่นอย่างมากมาย การใช้ยาหรือการปรับขนาดการรับประทาน จึงต้องได้รับคำสั่งจากแพทย์เท่านั้น จึงไม่สมควรที่จะซื้อยามารับประทานเอง 
 ///// ยาแอมโลดิพีนมีสรรพคุณ (คุณสมบัติ) อย่างไร? ///// 
ยาแอมโลดิปีน มีสรรพคุณใช้รักษาความดันโลหิตสูง โรคกล้ามเนื้อหัวใจขาดเลือด (โรคหลอดเลือดหัวใจ) และอาการเจ็บหน้าอกเนื่องจากหลอดเลือดที่ไปเลี้ยงหัวใจตีบตัน 
 ///// ยาแอมโลดิปีนมีกลไกการออกฤทธิ์อย่างไร? ///// 
ยาแอมโลดิปีน ออกฤทธิ์ทำให้เส้นเลือดที่ไปเลี้ยงบริเวณหัวใจ และเส้นเลือดฝอยขยาย ตัว จึงส่งผลให้ความดันโลหิตลดลง นอกจากนี้ยังเพิ่มปริมาณออกซิเจนที่ไปเลี้ยงบริเวณกล้าม เนื้อหัวใจ จึงทำให้หัวใจทำงานได้ดีขึ้น 
 ///// ยาแอมโลดิปีนมีรูปแบบการจัดจำหน่ายอย่างไร? ///// 
ยาแอมโลดิปีนมีรูปแบบการจัดจำหน่าย ดังนี้ 
 
- ยาเม็ดขนาดความแรง 5 มิลลิกรัม 
- ยาเม็ดขนาดความแรง 10 มิลลิกรัม 
 ///// ยาแอมโลดิปีนมีขนาดรับประทานอย่างไร? ///// 
ยาแอมโลดิปีนมีขนาดรับประทาน ดังนี้ 
 
- ผู้ใหญ่รับประทาน 5 – 10 มิลลิกรัม วันละ 1 ครั้ง สามารถรับประทานก่อนหรือหลังอา หารก็ได้ 
- ขนาดรับประทานในเด็ก ขึ้นกับดุลพินิจของแพทย์เท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิด รวมถึงยาแอมโลดิปีน ผู้ป่วยควรแจ้งแพทย์/พยาบาล และเภสัชกร ดังนี้ 
 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/ หายใจลำ บาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ เช่น ความพิ การแต่กำเนิด 
 ///// หากลืมรับประทานยาควรทำอย่างไร? ///// 
หากลืมรับประทานยาแอมโลดิปีน สามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาแอมโลดิปีนมีผลไม่พึงประสงค์อย่างไร? ///// 
ผลไม่พึงประสงค์/ผลข้างเคียงของยาแอมโลดิปีน เช่น อาจพบอาการปลายมือ ปลายเท้าบวม (Peripheral edema) ปวดศีรษะ อาหารไม่ย่อย คลื่นไส้ วิงเวียน อ่อนเพลีย นอนไม่หลับ ซึมเศร้า หัวใจเต้นเร็ว 
อาการข้างเคียง/ผลข้างเคียงที่พบได้ แต่พบได้น้อย ได้แก่ ตัวเหลือง ตับอักเสบ น้ำตาลในเลือดสูง อาการสั่น และกลุ่มอาการผิดปกติที่เกิดกับผิวหนังและเยื่อเมือกที่เรียกว่า Steven - Johnson Syndrome 
 ///// มีข้อควรระวังการใช้ยาแอมโลดิปีนอย่างไร? ///// 
ข้อควรระวังในการใช้ยาแอมโลดิปีน ได้แก่ 
 
-  ระมัดระวังการใช้ยากับผู้ป่วย โรคตับ โรคหัวใจล้มเหลว 
-  ระวังการใช้ยากับสตรีตั้งครรภ์ (อาจทำให้ทารกเสียชีวิตในครรภ์ได้) และสตรีที่กำลังให้นมบุตร (ยาจะปนออกมาในน้ำนม ก่อผลข้างเคียง/ผลไม่พึงประสงค์ดังกล่าวในหัวข้อ ผลไม่พึงประสงค์ ต่อทารกได้) 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด รวมถึงยาแอมโลดิปีน ยาแผนโบราณ/ยาแผนไทยทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาแอมโลดิปีนมีปฏิกิริยาระหว่างยากับยาตัวอื่นอย่างไร? ///// 
ยาแอมโลดิปีนมีปฏิกิริยากับยาอื่นๆ ดังนี้ 
 
-  การรับประทานยาแอมโลดิปีนร่วมกับยาลดไขมันบางตัว สามารถก่อให้เกิดความเสียหายกับตับและไต เพราะยาแอมโลดิปีนสามารถเพิ่มระดับยาลดไขมันบางกลุ่มในกระแสเลือดได้ อาทิเช่น ยา Simvastatin 
-  การใช้ยาแอมโลดิปีนร่วมกับยาแก้ปวด/ลดไข้บางตัว สามารถก่อให้เกิดภาวะความดันโล หิตสูงได้ จึงต้องให้แพทย์เป็นผู้ปรับขนาดการรับประทานเพื่อลดผลเสียดังกล่าว ยาแก้ปวดลดไข้ดังกล่าว เช่น ยา Aspirin, ยา Ibuprofen 
-  การใช้ยากลุ่มสเตียรอยด์บางชนิด สามารถลดผลการทำงานของยาแอมโลดิปีนและส่ง ผลให้ความดันโลหิตลดลงได้ ยากลุ่มสเตียรอยด์ดังกล่าว เช่น Methylprednisolone (ยาเพรดนิโซโลน) 
-  การรับประทานแอมโลดิปีนร่วมกับยาปฏิชีวนะบางกลุ่ม สามารถเพิ่มระดับของยาแอมโลดิปีนในกระแสเลือด จนส่งผลทำให้มีอาการข้างเคียงเพิ่มขึ้น เช่น ความดันโลหิตต่ำอย่างมาก หัวใจเต้นผิดจังหวะ มีอาการคั่งของน้ำในร่างกาย (อาการบวมทั่วตัว) ตับบวม จนกระทั่งหัวใจล้มเหลว ยาปฏิชีวนะดังกล่าว เช่น Clarithromycin 
 ///// ควรเก็บรักษายาแอมโลดิปีนอย่างไร? ///// 
สามารถเก็บยาแอมโลดิปีนได้ในอุณหภูมิห้อง ควรเก็บให้พ้นแสงแดดและความชื้น และต้องเก็บยาให้พ้นมือเด็กเสมอ 
 ///// ยาแอมโลดิปีนมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นๆ และชื่อบริษัทผู้ผลิตยาแอมโลดิปีนในประเทศไทย เช่น 
 ///// บรรณานุกรม ///// 
https://www.mims.com/THAILAND/Home/GatewaySubscription/?generic=amlodipine [2014,Jan19]. 
https://www.mims.com/Thailand/drug/info/Amlod/?q=amlodipine&amp;type=brief [2014,Jan19]. 
http://www.drugs.com/drug_interactions.html [2014,Jan19]. 
http://en.wikipedia.org/wiki/Amlodipine#Adverse_effects [2014,Jan19]. 
