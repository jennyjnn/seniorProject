ไมโซลาสทีน (Mizolastine)
 ///// บทนำ ///// 
ยาไมโซลาสทีน(Mizolastine) เป็นยาที่มีฤทธิ์ต้านการทำงานของสารฮีสตามีน(Histamine)โดยมีการออกฤทธิ์บริเวณตัวรับ(Receptor)ของผิวเซลล์ที่ตอบสนองต่อการกระตุ้นจากสารฮีสตามีน ซึ่งมีชื่อเรียกว่า H1 receptor    ทางคลินิกใช้ยาชนิดนี้บรรเทาอาการแพ้ต่างๆ เช่น   ไข้ละอองฟาง(Hay fever)   อาการระคายเคืองตาและจมูกตลอดจนผื่นคันต่างๆ 
ยาไมโซลาสทีนมีรูปแบบเภสัชภัณฑ์เป็นยาชนิดรับประทาน สามารถใช้ได้กับผู้ใหญ่และเด็กอายุตั้งแต่ 12 ปีขึ้นไป 
ข้อควรระวังที่ควรทราบเมื่อต้องการใช้ยาไมโซลาสทีน  คือ 
- ห้ามใช้กับผู้ที่มีประวัติแพ้ยาไมโซลาสทีน 
- ห้ามใช้ยาชนิดนี้/ยานี้ร่วมกับยาปฏิชีวนะกลุ่ม Macrolide หรือยาต้านเชื้อรากลุ่ม 	  Imidazole  ด้วยจะทำให้การออกฤทธิ์ของยาไมโซลาสทีนเพิ่มมากขึ้นจนก่อให้เกิดอาการข้างเคียง(ผลข้างเคียง)ต่างๆสูงขึ้นตามมาจากยาไมโซลาสทีน 
- ยานี้ไม่เหมาะกับผู้ป่วยโรคตับ  ด้วยมีข้อมูลทางการแพทย์ยืนยันว่า ยาไมโซลาสทีนสามารถทำให้ตับทำงานผิดปกติได้ 
- หลีกเลี่ยงการใช้กับผู้ที่มีประวัติเป็นโรคหัวใจเต้นผิดจังหวะ เพราะตัวยาจะรบกวน	  คลื่นไฟฟ้าของหัวใจ และอาจเป็นผลให้อาการหัวใจเต้นผิดจังหวะเกิดขึ้นได้ 
- ห้ามใช้กับผู้ที่ร่างกายมีภาวะเกลือโปแตสเซียมในเลือดต่ำ 
- องค์ประกอบในเม็ดยานี้จะมีน้ำตาลแลคโตสซึ่งใช้เป็นสารเพิ่มปริมาณ(Diluent)   	  จึงไม่เหมาะที่จะใช้ยานี้กับผู้ที่ร่างกายขาดเอนไซม์ที่ใช้ย่อยแลคโตส (Lactose 	   deficiency) 
- ระวังการใช้ยาชนิดนี้กับผู้สูงอายุ เพราะเสี่ยงต่อภาวะหัวใจเต้นผิดปกติ( เช่น หัวใจเต้นเร็ว  หรือหัวใจเต้นช้า)ได้ง่ายขึ้น 
- หลีกเลี่ยงการใช้ยาไมโซลาสทีนกับผู้ป่วยโรคเบาหวานเพราะจะทำให้การควบคุมระดับน้ำตาลในเลือดทำได้ยากยิ่งขึ้น 
- *หากรับประทานยาชนิดนี้เกินขนาดต้องรีบนำผู้ป่วยส่งโรงพยาบาลที่ใกล้บ้านที่สุดโดยด่วน 
- ตัวยานี้สามารถทำให้เม็ดเลือดขาวลดต่ำได้  กรณีรับประทานยาไมโซลาสทีนแล้ว	  พบว่ามีอาการคล้ายติดเชื้อ  ต้องหยุดการใช้ยานี้ แล้วรีบพาผู้ป่วยมาพบแพทย์โดยเร็ว 
- หากพบอาการหายใจไม่ออก/หายใจลำบาก   เวียนศีรษะอย่างมาก  ใบหน้าบวม  ปากบวม หรือเกิดผื่นคันขึ้นเต็มตัว  ให้ตั้งข้อสันนิษฐานว่าตนเองแพ้ยาชนิดนี้เข้าแล้ว ต้องรีบนำ	  ผู้ป่วยส่งโรงพยาบาลโดยเร็ว ทันที 
ในต่างประเทศมีการวางจำหน่ายยาไมโซลาสทีนในลักษณะของยาสามัญประจำบ้านและสามารถซื้อหาโดยไม่จำเป็นต้องใช้ใบสั่งยาจากแพทย์  อย่างไรก็ตามผู้บริโภค/ประชาชนสามารถสอบถามข้อมูลการใช้ยาไมโซลาสทีนอย่างถูกต้องปลอดภัยได้จากแพทย์หรือเภสัชกรตามร้านขายยาได้โดยทั่วไป 
 ///// ไมโซลาสทีนมีสรรพคุณ(คุณสมบัติ)อย่างไร? ///// 
ยาไมโซลาสทีน เป็นยาต้านฮีสตามีน/ยาแก้แพ้ (Antihistamine)ที่ใช้บรรเทาอาการแพ้จาก  ไข้ละอองฟาง   และบรรเทาอาการแพ้ ระคายเคืองตา และจมูก  นอกจากนี้ยังสามารถใช้เป็นยาบรรเทาอาการผื่นคันตามผิวหนัง เช่น ลมพิษ เป็นต้น 
 
 ///// ไมโซลาสทีนมีกลไกการออกฤทธิ์อย่างไร? ///// 
ฮีสตามีน เป็นสารที่กระตุ้นให้ร่างกายเกิดอาการแพ้   จะถูกปลดปล่อยจากเซลล์                        เม็ดเลือดขาวชนิดหนึ่งที่มีชื่อว่า Mast cell   จากนั้นฮีสตามีนจะเข้าจับกับผิวเซลล์ในบริเวณตัวรับที่มีชื่อเรียกว่า H1 receptor และส่งผลให้เกิดอาการแพ้โดยแสดงออกมาในลักษณะ ต่างๆ เช่น ผื่นคัน  ลมพิษ  ระคายเคืองตา  น้ำมูกไหล  ซึ่งยาไมโซลาสทีนไม่สามารถยับยั้งการปลดปล่อยฮีสตามีนจาก Mast cell  แต่ยาชนิดนี้จะปิดกั้นการเข้าจับของสารฮีสตามีนกับ H1 receptor จึงทำให้การกระตุ้นอาการแพ้ของร่างกายยุติลง 
 
 ///// ไมโซลาสทีนมีรูปแบบการจัดจำหน่ายอย่างไร? ///// 
ยาไมโซลาสทีนมีรูปแบบการจัดจำหน่าย เช่น 
- ยาเม็ดชนิดรับประทานแบบออกฤทธิ์นาน(Modified-release tablet) ที่ประกอบด้วย
ตัวยา Mizolastine ขนาด 10 มิลลิกรัม/เม็ด 
 
 ///// ไมโซลาสทีนมีขนาดรับประทานอย่างไร? ///// 
ยาไมโซลาสทีนมีขนาดรับประทาน เช่น 
- ผู้ใหญ่  ผู้สูงอายุ และเด็กที่มีอายุตั้งแต่ 12 ปีขึ้นไป:   รับประทานยา 1 เม็ด(10 มิลลิกรัม) พร้อมน้ำดื่มที่พอเพียง (1-2 แก้ว)  วันละ1ครั้ง หรือตามคำสั่งแพทย์  โดยสามารถรับประทานยาก่อนหรือพร้อมอาหารก็ได้ 
- เด็กอายุต่ำกว่า 12 ปี: ยังไม่มีข้อมูลด้าน ความปลอดภัย ประสิทธิผล  และขนาดยานี้ ในเด็กวัยนี้ 
อนึ่ง: 
- หลีกเลี่ยงการรับประทานยานี้พร้อมสุราหรือเครื่องดื่มที่มีแอลกอฮอล์เป็นส่วนประกอบ 
- ทั่วไป ยาแก้แพ้ บางรายการ ผู้ป่วยสามารถหยุดใช้เมื่ออาการดีขึ้น กรณีของยาไมโซลาสทีน ผู้บริโภคสามารถขอคำปรึกษาจากแพทย์ล่วงหน้าว่า ตนเองสามารถหยุดการใช้ยาไมโซลาสทีนได้หรือไม่เมื่ออาการแพ้ต่างๆดีขึ้นแล้ว 
*****หมายเหตุ:	ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวม ยาไมโซลาสทีน  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก   ขึ้นผื่น  หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ  เช่น โรคหัวใจ  ความดันโลหิต  โรคตับ   รวมทั้งกำลังกินยา/ใช้ยาอะไรอยู่ เพราะยาไมโซลาสทีนอาจส่งผลให้อาการของโรคเหล่านั้นรุนแรงขึ้น หรือ อาจเกิดปฏิกิริยาระหว่างยากับยาอื่นๆที่รับประทานอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
กรณีลืมรับประทานยาไมโซลาสทีน สามารถรับประทานทันทีที่นึกขึ้นได้  หากเวลาใกล้เคียงกับการรับประทานยาในมื้อถัดไป ห้ามเพิ่มขนาดรับประทานเป็น 2 เท่า  ให้รับประทานยาที่ขนาดปกติเท่านั้น 
 
 ///// ไมโซลาสทีนมีผลไม่พึงประสงค์อย่างไร? ///// 
ยาไมโซลาสทีนสามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบทางเดินอาหาร: เช่น ปากแห้ง  ท้องเสีย  คลื่นไส้    ปวดท้อง  อาหารไม่ย่อย  หิวอาหารบ่อย 
- ผลต่อระบบประสาท: เช่น  ปวดศีรษะ  วิงเวียน  ง่วงนอน 
- ผลต่อสภาพทางจิตใจ: เช่น อาจมีอาการ  วิตกกังวล  หรือซึมเศร้า 
- ผลต่อระบบกล้ามเนื้อและกระดูก:  เช่น   ปวดข้อ   ปวดกล้ามเนื้อ 
- ผลต่อระบบทางเดินหายใจ: เช่น ผู้ป่วยบางรายอาจมีอาการหายใจไม่ออก/หายใจลำบาก  หรือเกิดอาการหอบหืด 
- ผลต่อระบบเลือด:  เช่น ระดับเม็ดเลือดขาวต่ำ 
- ผลต่อตับ:  เช่น ตับทำงานผิดปกติ/ตับอักเสบ 
- ผลต่อระบบหัวใจและหลอดเลือด:  เช่น ความดันโลหิตต่ำ   หัวใจเต้นเร็วผิดปกติ  
คลื่นไฟฟ้าหัวใจผิดปกติ  เป็นลม   ใบหน้าบวม 
- ผลต่อผิวหนัง:  เช่น มีอาการผื่นคัน 
*อนึ่ง กรณีรับประทานยานี้เกินขนาด จะเกิดอาการหัวใจเต้นผิดจังหวะ ต้องรีบนำผู้ป่วยส่งโรงพยาบาลทันที/ฉุกเฉิน 
 
 ///// มีข้อควรระวังการใช้ไมโซลาสทีนอย่างไร? ///// 
มีข้อควรระวังการใช้ยาไมโซลาสทีน เช่น 
- ห้ามใช้ยานี้กับ  สตรีมีครรภ์  สตรีในภาวะให้นมบุตร และเด็กที่มีอายุต่ำกว่า 12 ปี 
- ห้ามใช้ยานี้กับผู้ป่วย   โรคหัวใจ   โรคตับ   โรคความดันโลหิตสูง   โรคความดันโลหิตต่ำ    นอกจากจะมีคำสั่งแพทย์ 
- ห้ามปรับขนาดรับประทานยานี้ด้วยตนเอง 
- การรับประทานยาไมโซลาสทีนร่วมกับยาใดๆควรปรึกษาแพทย์/เภสัชกรก่อนเสมอ 
- หลังรับประทานยานี้แล้วมีอาการวิงเวียนศีรษะ  ห้ามขับขี่ยวดยานพาหนะต่างๆ รวมถึงการทำงานที่เกี่ยวข้องกับเครื่องจักรทุกชนิด เพราะจะเกิดอุบัติเหตุได้ง่าย 
- หากพบอาการข้างเคียงที่รบกวนการดำเนินชีวิตประจำวัน เช่น ท้องเสียบ่อยครั้ง  วิงเวียนศีรษะมาก ให้หยุดใช้ยานี้ แล้วรีบกลับมาพบแพทย์/มาโรงพยาบาล เพื่อแพทย์พิจารณาปรับแนวทางการรักษา 
- ปฏิบัติตามคำแนะนำการใช้ยาของ แพทย์  พยาบาล  เภสัชกร อย่างเคร่งครัด และควรมาพบแพทย์/มาโรงพยาบาลตามแพทย์นัดหมายทุกครั้ง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาไมโซลาสทีนด้วย) ยาแผนโบราณ   อาหารเสริม   ผลิตภัณฑ์เสริมอาหาร  ทุกชนิด  และสมุนไพรต่างๆ  เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// ไมโซลาสทีนมีปฏิกิริยาระหว่างยากับยาตัวอื่นอย่างไร? ///// 
ยาไมโซลาสทีนมีปฏิกิริยาระหว่างยากับยาตัวอื่น เช่น 
- ห้ามใช้ยาไมโซลาสทีนร่วมกับ ยา   Erythromycin และ Ketoconazole  เพราะจะ
ทำให้ระดับยาไมโซลาสทีนในกระแสเลือดเพิ่มมากขึ้นจนก่อให้เกิดอาการข้างเคียงที่
รุนแรงตามมาจากยาไมโซลาสทีนร่วม 
- ห้ามใช้ยาไมโซลาสทีนร่วมกับ ยาBetahistine  เพราะจะทำให้ประสิทธิภาพในการรักษาของยา Betahistine ด้อยลงไป 
 
 ///// ควรเก็บรักษาไมโซลาสทีนอย่างไร? ///// 
ทั่วไปยาไมโซลาสทีนมีอายุการใช้ยาหลังการผลิต 2-3 ปี ซึ่งสามารถเก็บยานี้ ดังนี้ เช่น 
- เก็บยาภายใต้อุณหภูมิ 25 องศาเซลเซียส(Celsius) 
- ห้ามเก็บยาในช่องแช่แข็งตู้เย็น 
- เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น 
- ไม่เก็บยาในห้องน้ำหรือในรถยนต์ 
- เก็บยาให้พ้นมือเด็กและสัตว์เลี้ยง 
- ไม่เก็บยาที่หมดอายุ 
- ไม่ทิ้งยาลงในแม่น้ำคูคลองตามธรรมชาติ 
 
 ///// ไมโซลาสทีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไมโซลาสทีน มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://www.drugs.com/uk/mizollen-10mg-modified-release-tablets-leaflet.html [2018,Sept8] 
https://www.medicines.org.uk/emc/product/363/smpc [2018,Sept8] 
http://www.aci-bd.com/Brand/Mastel.pdf[2018,Sept8] 
https://en.wikipedia.org/wiki/Mast_cell[2018,Sept8] 
https://www.drugbank.ca/drugs/DB12523[2018,Sept8]
