นิมีซูไลด์ (Nimesulide)
 ///// บทนำ ///// 
ยานิมีซูไลด์ (Nimesulide) เป็นยาในกลุ่มยาแก้ปวด อยู่ในพวกยาต้านการอักเสบชนิดเอ็นเสด (NSAIDs, non-steroidal anti inflammatory drugs) เป็นยาต้านการอักเสบชนิดไม่ ใช่สเตียรอยด์ 
 ///// ยานิมีซูไลด์มีสรรพคุณ (คุณสมบัติ) อย่างไร? ///// 
สรรพคุณของยานิมีซูไลด์คือ เป็นยากลุ่มเอ็นเสดใช้บรรเทาอาการปวดชนิดเฉียบพลัน ปวดข้อ ปวดกระดูก ปวดหลังการผ่าตัด และปวดประจำเดือน 
 ///// ยานิมีซูไลด์ออกฤทธิ์อย่างไร? ///// 
กลไกการออกฤทธิ์ของยานิมีซูไลด์ คือ ยับยั้งการสร้างสารโพรสตาแกลนดิน (Prostaglandin) ซึ่งเป็นสารก่อให้เกิดอาการปวด จึงส่งผลให้อาการปวดลดลง 
 ///// ยานิมีซูไลด์มีรูปแบบจัดจำหน่ายอย่างไร? ///// 
รูปแบบการจัดจำหน่ายของยานิมีซูไลด์ คือ 
- ยาเม็ด ขนาด 100 มิลลิกรัม 
- ยาเจล 3% 
- ยาเหน็บทวาร 
 ///// ยานิมีซูไลด์ มีขนาดรับประทานอย่างไร? ///// 
ยานิมีซูไลด์สำหรับผู้ใหญ่ขนาดสูงสุดที่รับประทานไม่ควรเกิน 100 มิลลิกรัม/ครั้งวันละไม่เกิน 2 ครั้ง ควรรับประทานพร้อมหรือหลังอาหารทันทีเพื่อลดการระคายเคืองในกระเพาะอา หาร 
ยานิมีซูไลด์จัดเป็นยาอันตรายและมีผลอันไม่พึงประสงค์ (ผลข้างเคียง ) สูง จึงไม่ควรซื้อยากินเอง ขนาดของยาที่รับประทานควรได้รับคำแนะนำการใช้ยาจากแพทย์หรือเภสัชกร เสมอ โดยเฉพาะในเด็กการใช้ยาควรต้องเป็นคำแนะนำจากแพทย์ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษา แพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยานิมีซูไลด์ ผู้ป่วยควรแจ้งแพทย์/พยาบาลและเภสัชกร ดังนี้ 
ประวัติแพ้ยาทุกชนิดและอาการจากการแพ้ยาเช่น กินยาแล้ว คลื่นไส้มาก ขึ้นผื่น หรือ แน่น หายใจติดขัด/หายใจลำบาก 
มีโรคประจำตัวต่างๆรวมทั้งกำลังกินยาอะไรอยู่เช่น โรคหัวใจและโรคความดันโลหิตสูง 
เพราะยานิมีซูไลด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่หรือกำลังให้นมบุตรหรือไม่ เพราะ ยามักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยานิมีซูไลด์ สามารถรับประทานยาเมื่อนึกขึ้นได้ หากการลืมทานยา ใกล้กับมื้อถัดไป ให้รับประทานขนาดปกติโดยไม่ต้องเพิ่มขนาดยาเป็น 2 เท่า และสามารถหยุดยาได้เมื่อหายจากอาการปวด แต่ทั้งนี้ ขึ้นกับคำแนะนำของแพทย์ 
 ///// ยานิมีซูไลด์ มีผลไม่พึงประสงค์ไหม? ///// 
ผลไม่พึงประสงค์ (ผลข้างเคียง) ของยานิมีซูไลด์คือ เป็นพิษต่อตับและไต ก่อให้เกิด ภาวะแสบร้อนกลางอก (Heart Burn) คลื่นไส้ อาเจียนผื่นคัน บวม ปวดศีรษะ เกิดภาวะเลือด ออกในทางเดินอาหาร ปัสสาวะเป็นเลือด และอาจเกิดภาวะไตวาย 
 ///// ยานิมีซูไลด์ มีปฏิกิริยากับยาตัวอื่นไหม? ///// 
ปฏิกิริยาระหว่างยานิมีซูไลด์กับยาตัวอื่นคือ 
- การกินยานี้ร่วมกับเครื่องดื่มที่ผสมแอลกอฮอล์จะเพิ่มความเสี่ยงมีเลือดออกในกระเพาะอาหารและลำไส้ (ภาวะเลือดออกในทางเดินอาหาร) 
- 
การกินยานี้ร่วมกับยาต้านการแข็งตัวของเลือดจะเสริมฤทธิ์กันและก่อให้เกิดภาวะเลือด ออกในกระเพาะอาหารได้ง่าย ซึ่งยาต้านการแข็งตัวของเลือดเช่น อะซีโนคูมารอล (Acenocou marol) และ วอร์ฟาริน (Warfarin sodium) 
- 
การกินยานี้ร่วมกับยารักษาอาการทางจิตเวชอาจก่อให้ผลข้างเคียงอันไม่พึงประสงค์ต่อร่างกายจากยาทางจิตเวชสูงขึ้นเช่น ยากลุ่มลิเธียม (Lithium Sulphate) เป็นต้น 
 ///// มีข้อควรระวัง ในการใช้ยานิมีซูไลด์ไหม? ///// 
ข้อควรระวังการใช้ยานิมีซูไลด์คือ ในผู้ป่วยที่เป็นโรคไต โรคตับ และในผู้ที่เป็นโรคกระ เพาะอาหารและลำไส้ รวมทั้งในผู้ป่วยโรคหัวใจล้มเหลว (อาจเพิ่มอาการของโรคหัวใจล้มเหลว ) นอกจากนั้นคือห้ามแบ่งยาให้ผู้อื่นใช้และห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิดที่รวมถึงยานิมีซูไลด์ ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ  รวม ทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายานิมีซูไลด์ อย่างไร? ///// 
การเก็บรักษายานิมีซูไลด์ คือ ควรเก็บยาให้พ้นแสงแดด ความชื้น ความร้อน และควรเก็บยาให้พ้นมือเด็ก 
 ///// ยานิมีซูไลด์มีชื่ออื่นๆไหม? ผลิตโดยบริษัทอะไรบ้าง? ///// 
ชื่อทางการค้า และบริษัทผู้ผลิตยานิมีซูไลด์ในประเทศไทย เช่น
