ซาลเมเทอรอล (Salmeterol)
 ///// บทนำ ///// 
ยาซาลเมเทอรอล (Salmeterol) เป็นยาในกลุ่มออกฤทธิ์ยาวนาน (Long acting) ของยากลุ่ม Beta 2-adrenergic receptor agonist ทางคลินิกนำมาใช้เป็นยาบำบัดรักษาโรคหืด (Asthma) รวม ถึงโรคปอดอุดกั้นเรื้อรังซึ่งมักมีอาการหายใจได้สั้นๆ มีเสียงหวีดของลมหายใจ (Wheezing เสียงที่เกิดจากลมผ่านหลอดลมที่ตีบแคบ) ไอ และแน่นหน้าอก ซึ่งนับเป็นอาการที่สร้างความทรมานกับผู้ ป่วยอย่างมาก 
รูปแบบของยาแผนปัจจุบันของยาซาลเมเทอรอลจะเป็นยาชนิดพ่นเข้าทางปาก (Oral inhala tion) มีระยะเวลาออกฤทธิ์นานประมาณ 12 ชั่วโมงซึ่งยาวนานกว่าของยา Salbutamol ที่ออกฤทธิ์ได้ประมาณ 4 - 6 ชั่วโมงเท่านั้น 
การใช้ยาซาลเมเทอรอลต้องเป็นไปตามคำสั่งแพทย์อย่างเคร่งครัดเช่น ให้พ่นยาทุกวันจนกว่าแพทย์จะมีคำสั่งเปลี่ยนแปลง ฤทธิ์ของยาจะทำให้กล้ามเนื้อเรียบที่อวัยวะในช่องทางเดินหายใจ  คลายตัวส่งผลให้ทางเดินหายใจเปิดกว้างและผู้ป่วยหายใจได้สะดวกขึ้น 
จากการใช้ยานี้กับสัตว์ทดลองที่ตั้งท้อง พบว่าตัวอ่อนที่ได้รับยาจะเจริญเติบโตแบบผิดรูปร่างและพิการ และถึงแม้จะยังไม่มีการทดลองกับมนุษย์อย่างแน่ชัด แต่ถือเป็นข้อห้ามและข้อระวังมิควร  ใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
สำหรับอาการข้างเคียงของยาซาลเมเทอรอลนั้นอาจเกิดกับผู้ป่วยแต่ละรายไม่เหมือนกัน ทั้งนี้ขึ้นกับสภาพร่างกายรวมถึงโรคประจำตัวของแต่ละบุคคลที่มีแตกต่างกันออกไป 
มีการศึกษาการกระจายตัวของยานี้ภายในร่างกายมนุษย์และพบว่า หลังพ่นยาจะมีการดูดซึมยาเข้าสู่กระแสเลือด ตัวยาประมาณ 96% จะเข้าจับกับพลาสมาโปรตีน จากนั้นจะถูกลำเลียงไปที่ตับเพื่อเผาผลาญและเปลี่ยนแปลงโครงสร้างทางเคมี ร่างกายต้องใช้เวลาประมาณ 5.5 ชั่วโมงเพื่อกำจัดปริมาณยาครึ่งหนึ่งที่ได้รับออกจากกระแสเลือด 
ผู้ป่วยบางกลุ่มที่ป่วยด้วยโรคหืดอาจต้องใช้ยากลุ่มคอร์ติโคสเตียรอยด์ (Corticosteroid) ชนิดพ่นร่วมกับยาซาลเมเทอรอลทั้งนี้เพื่อเป็นการเสริมฤทธิ์และป้องกันความรุนแรงของโรคที่อาจกำเริบขึ้นมาโดยเฉพาะช่วงเวลากลางคืน 
ก่อนที่แพทย์จะสั่งจ่ายยานี้ ผู้ป่วยมักจะได้รับคำถามต่างๆซึ่งผู้ป่วยต้องให้ความร่วมมือกับแพทย์ด้วยจะเป็นประโยชน์ต่อการรักษาและปลอดภัยกับตนเองเมื่อต้องใช้ยานี้เช่น 
- หากเป็นสตรีอยู่ในช่วงตั้งครรภ์หรือเลี้ยงลูกด้วยน้ำนมมารดาอยู่หรือไม่ 
- เคยแพ้ยานี้หรือไม่ ใช้ยาอะไรอยู่ก่อนหน้านี้ 
- มีโรคประจำตัวอื่นร่วมด้วยอยู่หรือไม่เช่น โรคตับ โรคเบาหวาน โรคหัวใจ โรคความดันโลหิตสูง หรือโรคความดันโลหิตต่ำ 
หลังการจ่ายยานี้ แพทย์พยาบาลจะกำกับวิธีการใช้ พร้อมกับนัดผู้ป่วยเป็นระยะๆ เพื่อเฝ้าติด ตามอาการหลังการรักษา ผู้ป่วยควรต้องพบแพทย์/มาโรงพยาบาลตามนัดหมายด้วยอาจมีการปรับแนวทางการรักษาไม่ว่าจะเป็นกรณีที่อาการดีขึ้นหรือแย่ลงก็ตาม 
 ///// ซาลเมเทอรอลมีสรรพคุณ (คุณสมบัติ) อย่างไร? ///// 
ยาซาลเมเทอรอลมีสรรพคุณ/ข้อบ่งใช้เช่น 
- รักษาอาการโรคหืด (Asthma) 
- รักษาอาการโรคปอดอุดกั้นเรื้อรัง (Chronic obstructive pulmonary disease) 
- ป้องกันหลอดลมหดเกร็งตัวก่อนการออกกำลังกาย 
 ///// ซาลเมเทอรอลมีกลไกการออกฤทธิ์อย่างไร? ///// 
ยาซาลเมเทอรอลจะออกฤทธิ์เป็นลักษณะของยาซิมพาโทมิเมติก (Sympathomimetic drug ) โดยตัวยาจะเข้าจับกับตัวรับในหลอดลมที่มีชื่อว่า เบต้า-2 รีเซพเตอร์ (Beta 2 receptor) ทำให้กล้ามเนื้อเรียบของหลอดลมคลายตัวส่งผลให้การหายใจสะดวกขึ้น และเกิดฤทธิ์ของการรักษาตามสรรพคุณ 
 ///// ซาลเมเทอรอลมีรูปแบบการจัดจำหน่ายอย่างไร? ///// 
ยาซาลเมเทอรอลมีรูปแบบการจัดจำหน่ายเช่น 
- ก.ยาพ่นที่ผสมร่วมกับยา Fluticasone (ยาโรคภูมิแพ้) เช่นSalmeterol 50 ไมโครกรัม + Fluticasone 100 ไมโครกรัม/พ่น 1 ครั้ง
	Salmeterol 50 ไมโครกรัม + Fluticasone 250 ไมโครกรัม/พ่น 1 ครั้ง
	Salmeterol 50 ไมโครกรัม + Fluticasone 500 ไมโครกรัม/พ่น 1 ครั้ง
	Salmeterol 25 ไมโครกรัม + Fluticasone 125 ไมโครกรัม/พ่น 1 ครั้ง
	Salmeterol 25 ไมโครกรัม + Fluticasone 250 ไมโครกรัม/พ่น 1 ครั้ง
	Salmeterol 25ไมโครกรัม + Fluticasone 50 ไมโครกรัม/พ่น 1 ครั้ง 
- ข. ยาพ่นที่เป็นลักษณะยาเดี่ยวเฉพาะยาซาลเมเทอรอลขนาด 25 ไมโครกรัม/พ่น 1 ครั้ง 
 ///// ซาลเมเทอรอลมีขนาดการบริหารยาอย่างไร? ///// 
ยาซาลเมเทอรอลมีขนาดการบริหารยา/การใช้ยาเช่น 
- ก.	สำหรับบรรเทาและรักษาอาการโรคปอดอุดกั้นเรื้อรัง:ผู้ใหญ่: พ่นยาเข้าปาก 2 ครั้งเทียบเท่ากับยา 50 ไมโครกรัมทุกๆ 12 ชั่วโมง
	เด็ก: ขนาดบรรเทาและรักษาโรคปอดอุดกั้นเรื้อรังของเด็กยังมิได้มีการจัดทำแน่ชัด 
- ข.	สำหรับบำบัดรักษาอาการโรคหืด:ผู้ใหญ่และเด็กอายุ 4 ปีขึ้นไป:	พ่นยาเข้าปาก 2 ครั้งเทียบเท่ากับยา 50 ไมโครกรัมทุกๆ 12 ชั่วโมง
	เด็กอายุต่ำกว่า 4 ปี: ยังไม่มีการศึกษาแน่ชัดถึงผลของยานี้ในเด็กกลุ่มวัยนี้ การใช้ยานี้ในเด็กกลุ่มนี้จึงอยู่ในดุลพินิจของแพทย์ผู้รักษา 
- ค.	สำหรับป้องกันหอบหืดก่อนการออกกำลังกาย:ผู้ใหญ่และเด็กอายุ 4 ปีขึ้นไป: พ่นยาเข้าปาก 2 ครั้งเทียบเท่ากับยา 50 ไมโครกรัมก่อนออกกำลังกาย 30 - 60 นาที
	เด็กอายุต่ำกว่า 4ปี: ยังไม่มีการศึกษาแน่ชัดถึงผลของยานี้ในเด็กกลุ่มวัยนี้ การใช้ยานี้ในเด็กกลุ่มนี้จึงอยู่ในดุลพินิจของแพทย์ผู้รักษา 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาซาลเมเทอรอล ผู้ป่วยควรแจ้งแพทย์/พยาบาลและเภสัช กรดังนี้ 
- ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาซาลเมเทอรอลอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมใช้ยาควรทำอย่างไร? ///// 
หากลืมพ่นยาซาลเมเทอรอลสามารถพ่นยาเมื่อนึกขึ้นได้ ถ้าเวลาใกล้เคียงกับใช้ยาในครั้ง ถัดไป ไม่จำเป็นต้องพ่นยาเป็น 2 เท่า 
 ///// ซาลเมเทอรอลมีผลไม่พึงประสงค์อย่างไร? ///// 
สำหรับผลไม่พึงประสงค์ (ผลข้างเคียง/อาการข้างเคียง) จากการใช้ซาลเมเทอรอลแบ่งออกเป็น 3 กลุ่มย่อยดังนี้เช่น 
ก. อาการข้างเคียงที่พบได้บ่อย: เช่น ไอและมีเสมหะร่วมด้วย อึดอัดหายใจไม่สะดวก/หายใจลำบากแต่อาการไม่มาก ปวดศีรษะ ระคายคอ คัดจมูก จาม แน่นหน้าอกไม่มาก หายใจมีเสียงหวีด 
ข. อาการข้างเคียงที่พบได้น้อย: เช่น ปวดท้อง ตาพร่า มีผื่นคัน รู้สึกเหมือนถูกเข็มทิ่มตำ หนาวสั่น ตัวเย็น ไอไม่มีเสมหะ ท้องเสีย วิงเวียน ปากแห้ง มีไข้คล้ายเป็นไข้หวัดใหญ่ รู้สึกไม่สบายตัว หิวและกระหายน้ำบ่อย ปัสสาวะถี่/บ่อย ปวดข้อ เบื่ออาหาร ปวดกล้ามเนื้อ คลื่นไส้ กระสับกระ ส่าย หัวใจเต้นช้า เป็นแผลในปากหรือที่ลิ้น เหงื่อออกมาก ตัวบวม นอนไม่หลับ อ่อนเพลีย อาเจียน เป็นรอยด่างในปาก 
อนึ่ง อาการข้างเคียงบางอย่างไม่จำเป็นต้องใช้ยารักษาด้วยร่างกายจะค่อยๆปรับตัวจนคุ้นเคยไปเอง แต่ถ้าพบอาการข้างเคียงที่ก่อให้เกิดผลกระทบต่อการดำรงชีวิตประจำวันหรือกังวลในอาการ ควรกลับไปพบแพทย์/ไปโรงพยาบาลเพื่อแพทย์พิจารณาปรับแนวทางการรักษา 
ค. สำหรับอาการของผู้ที่ได้รับยานี้เกินขนาด: เช่น ปวดแขน-ปวดหลัง และปวดกราม สับสน วิงเวียน เป็นลม หัวใจเต้นเร็วหรือไม่ก็ช้า มือ-เท้า-ขา สั่น นอนไม่หลับต่อเนื่อง ซึ่งหากมีอาการเหล่า นี้ควรรีบไปโรงพยาบาลไม่ต้องรอวันนัดหรือไปโรงพยาบาลฉุกเฉินขึ้นกับความรุนแรงของอาการ 
 ///// มีข้อควรระวังการใช้ซาลเมเทอรอลอย่างไร? ///// 
มีข้อควรระวังการใช้ยาซาลเมเทอรอลเช่น 
- ห้ามใช้กับผู้ที่แพ้ยานี้ 
- ห้ามปรับขนาดการใช้หรือหยุดการใช้ยานี้ด้วยตนเอง 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร และในเด็กที่อายุต่ำกว่า 4 ปี 
- เรียนรู้วิธีการใช้ยานี้อย่างถูกต้องจากแพทย์/เภสัชกร/พยาบาล และใช้ยาให้ตรงเวลา 
- หากเปิดใช้ยานี้แล้วมีอายุการใช้งานไม่เกิน 6 สัปดาห์ 
- ปิดตัวบังคับการพ่นยานี้ทุกครั้งหลังใช้ยา 
- ระวังการใช้ยานี้กับผู้ป่วยโรคไทรอยด์ฮอร์โมนสูง (ต่อมไทรอยด์เป็นพิษ) ผู้ป่วยโรคความดันโลหิตสูง ผู้ป่วยโรคเบาหวาน ผู้ป่วยด้วยกล้ามเนื้อหัวใจขาดเลือด 
- การใช้ยานี้ขณะที่เกิดอาการหอบหืดแบบเฉียบพลันอาจไม่เห็นผลการบรรเทาอาการอย่างรวดเร็ว 
- ระหว่างการใช้ยานี้แพทย์จะคอยควบคุมระดับเกลือโพแทสเซียมในกระแสเลือดให้เป็นปกติตลอดเวลาด้วยการตรวจเลือดเป็นระยะๆ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาซาลเมเทอรอลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ซาลเมเทอรอลมีปฏิกิริยาระหว่างยากับยาตัวอื่นอย่างไร? ///// 
ยาซาลเมเทอรอลมีปฏิกิริยาระหว่างยากับยาตัวอื่นเช่น 
- การใช้ยาซาลเมเทอรอลร่วมกับยากลุ่ม MAOIs หรือกลุ่ม TCAs หรือกลุ่ม Sympathomime tics อาจเกิดความเสี่ยงเกิดความดันโลหิตสูงอย่างรุนแรง หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นกรณีๆไป 
- การใช้ยาซาลเมเทอรอลร่วมกับยาขับปัสสาวะ ยาคอร์ติโคสเตียรอยด์ (Corticosteroid) รวม ถึงยากลุ่ม Xanthines อาจทำให้เกิดภาวะเกลือโพแทสเซียมในเลือดต่ำลงจนก่อให้เกิดผลเสียตาม มา หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาซาลเมเทอรอลร่วมกับยา Digoxin หรือยากลุ่ม Cardiac glycosides จะเพิ่มความเสี่ยงของหัวใจเต้นผิดจังหวะ หากไม่มีความจำเป็นใดๆควรเลี่ยงการใช้ยาร่วมกัน 
 ///// ควรเก็บรักษาซาลเมเทอรอลอย่างไร? ///// 
ควรเก็บยาซาลเมเทอรอลในช่วงอุณหภูมิ 20 - 25 องศาเซลเซียส (Celsius) ห้ามเก็บยาในช่องแช่แข็งของตู้เย็น ไม่เก็บยาในรถยนต์หรือในห้องน้ำ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ซาลเมเทอรอลมีชื่ออื่นอีกไหม? ผลิตจากบริษัทอะไรบ้าง? ///// 
ยาซาลเมเทอรอลที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Beta2-adrenergic_agonist [2015,July25] 
https://en.wikipedia.org/wiki/Salmeterol [2015,July25] 
http://www.cimsasia.com/India/drug/info/salmeterol/?type=full&amp;mtype=generic#Dosage [2015,July25] 
http://www.drugs.com/sfx/salmeterol-side-effects.html[2015,July25] 
http://www.mims.com/Thailand/drug/search/?q=salmeterol[2015,July25] 
https://www.medicines.org.uk/emc/PIL.17202.latest.pdf [2015,July25]
