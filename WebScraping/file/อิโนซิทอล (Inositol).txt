อิโนซิทอล (Inositol)
 ///// บทนำ ///// 
สารอิโนซิทอล(Inositol) อีกชื่อคือ  Myo-inositol หรือ  Meso-inositol  หรือ I-inositol เป็นสารประกอบที่มีสูตรโมเลกุลเหมือนน้ำตาลกลูโคส คือ C6H12O6 แต่การจัดเรียงโครงสร้างอะตอมของอิโนซิทอลแตกต่างจากน้ำตาลกลูโคส  ในวิชาเคมี เราเรียกว่าเป็นไอโซเมอร์กัน(Isomer)  อิโนซิทอลสามารถละลายน้ำได้ดีและมีความหวานเพียงครึ่งเดียวของน้ำตาลกลูโคส (อ่านเพิ่มเติมในเว็บ haamor.com บทความเรื่อง ‘อาหารหลักห้าหมู่:คาร์โบไฮเดรต’) 
นักวิทยาศาสตร์ระบุให้อิโนซิทอลเป็น น้ำตาลแอลกอฮอล์(Sugar alcohol)ที่มีความสำคัญต่อกระบวนการเผาผลาญของร่างกายหลายอย่าง กลุ่มนักวิชาการเรียก อิโนซิทอลในอีกชื่อหนึ่งว่า วิตามินบี 8(Vitamin B 8) หรือ วิตามินเทียม  (Pseudovitamin) และ 
อาจกล่าวได้ว่า เป็นโชคดีที่ร่างกายมนุษย์สังเคราะห์อิโนซิทอลได้เอง  ในวันหนึ่งร่างกายจะผลิตอิโนซิทอลเพียงเล็กน้อย และพบมากในบางอวัยวะ เช่น หัวใจ  ตับ และกล้ามเนื้อลาย 
อาหารที่เรารับประทานเป็นประจำ ก็มีอิโนซิทอลเช่นเดียวกัน อาทิ ผลไม้ต่างๆอย่างเช่น ส้ม เมลอน รวมถึงพืชตระกูลถั่ว  นัท  ธัญพืชหลายชนิด ข้าวกล้องและผักใบเขียว 
อิโนซิทอลมีไอโซเมอร์ทั้งหมด 9 ไอโซเมอร์    ไมโอ-อิโนซิทอล
(Myo-inositol) และ ดี-ไคโร-อิโนซิทอล(D-chiro-inositol) เป็นไอโซเมอร์ที่มีบทบาทมากในร่างกาย ด้วยเกี่ยวพันต่อการตอบสนองของฮอร์โมนอินซูลิน ซึ่งสัมพันธ์กับกระบวนการเผาผลาญและการกักเก็บน้ำตาลของร่างกาย  นอกจากนี้ไอโซเมอร์ดังกล่าวยังช่วยสนับสนุนกระบวนการผลิตฮอร์โมนเพศชายอย่างเทสทอสเตอโรน(Testosterone)อีกด้วย 
อิโนซิทอล ยังมีหน้าที่คล้ายกับผู้ส่งข่าวสารขั้นทุติยภูมิ(Secondary messenger) 
โดยตัวมันจะคอยช่วยการทำงานของสารสื่อประสาทในร่างกาย อย่างเช่น Dopamine Norepinephrine, Serotonin, Acetylcholine, และ GABA  ส่งผลให้เซลล์ประสาทของสมองทำงานได้ดีขึ้น เกิดผลดีต่อระดับความจำ  ทำให้จิตใจผ่อนคลาย  ลดภาวะซึมเศร้าและความวิตกกังวลต่างๆ 
อิโนซิทอลยังเป็นตัวการสำคัญในการจัดส่งไขมันในสมองและในหัวใจไปทำลายทำให้เกิดผลดีต่อทั้งสมองและหัวใจ 
 
 ///// ประโยชน์ของอิโนซิทอลต่อสุขภาพและร่างกายมีอะไรบ้าง? ///// 
เพื่อให้เข้าใจง่ายขึ้น  ขอสรุปคุณประโยชน์ของอิโนซิทอลในร่างกายดังนี้ 
- สนับสนุนให้สมอง และตับ ทำงานดีขึ้น 
- ทำให้การควบคุมการส่งสัญญาณกระแสประสาท  ระดับอารมณ์  ความรู้สึก   	  นึกคิด ให้เป็นไปในแนวทางปกติ 
- ช่วยทำให้ผู้ป่วย PCOS: Polycystic ovarian syndrome มีการตอบสนองต่อ	  ฮอร์โมนอินซูลินดีขึ้น 
- ช่วยบรรเทาอาการปวดปลายประสาทในผู้ป่วยโรคเบาหวาน 
- ช่วยเพิ่มพลังงานให้ร่างกาย 
- ช่วยควบคุมระดับคอเลสเตอรอลในร่างกาย 
- ทำให้การไหลเวียนของเลือดเป็นไปได้ด้วยดี และช่วยลดความดันโลหิต 
- สนับสนุนวงจรทำให้นอนหลับง่ายขึ้น 
- ช่วยบำบัดอาการทางจิตประสาท เช่น ซึมเศร้า   วิตกกังวล   สมาธิสั้น 
- ช่วยทำให้เส้นผมเจริญได้อย่างปกติ  บรรเทาอาการผมร่วง 
- ลดภาวะท้องผูก 
จากคุณประโยชน์ที่กล่าวมาซึ่งไม่สามารถยกมาได้ทั้งหมด  ผู้อ่านบทความควรเข้าใจด้วยว่าอิโนซิทอลไม่ได้เป็นสารออกฤทธิ์โดยตรงเหมือนกับยา  แต่มีส่วนเกี่ยวข้อง/ช่วยเสริมกับ  กระบวนการชีวภาพ  กระบวนการเผาผลาญพลังงานในร่างกาย  และส่งผลให้เกิดคุณประโยชน์ตามมา 
 
 ///// อิโนซิทอลมีรูปแบบการจัดจำหน่ายอย่างไร? ///// 
อิโนซิทอลมีรูปแบบการจัดจำหน่าย เช่น 
- อาหารเสริม ลักษณะเป็นผงสำหรับรับประทาน 
- อาหารเสริม บรรจุแคปซูล ที่มีส่วนประกอบ Inositol 500 และ 650 มิลลิกรัม/แคปซูล 
ในประเทศไทย อิโนซิทอล จะถูกใช้เป็นส่วนประกอบในนมผงดัดแปลงสำหรับทารกเท่านั้น 
 
 ///// อิโนซิทอลมีขนาดรับประทานอย่างไร? ///// 
ตัวอย่างการบริโภคอิโนซิทอลมีดังนี้: 
- สำหรับผู้ที่มีอาการทางจิตประสาท    ผู้ใหญ่ รับประทาน 12–18 กรัม/วัน 
- สำหรับปรับปรุงการตอบสนองต่อฮอร์โมนอินซูลินในร่างกาย และทำให้การตกไข่
  ของรอบเดือน/ประจำเดือนกลับมาปกติ  ผู้ใหญ่ รับประทาน 2–4 กรัม/วัน 
อนึ่ง เนื่องจากทั่วไป ร่างกายสร้างและได้รับอิโนซิทอลจากอาหารอย่างเพียงพอต่อความต้องการของร่างกาย  ดังนั้น การจะใช้อิโนซิทอลเป็นอาหารเสริม หรือเป็นยา ควรต้องปรึกษาแพทย์ หรือ  เภสัชกร ก่อนเสมอ  หรือใช้ภายใต้คำสั่งแพทย์เท่านั้น 
 
 ///// อิโนซิทอลมีผลไม่พึงประสงค์อย่างไร? ///// 
ผลข้างเคียงจากอิโนซิทอลที่มีรายงาน  ได้แก่ มีอาการ  คลื่นไส้  ปวดท้อง  เหนื่อยง่าย   ปวดศีรษะ  และวิงเวียน 
 
 ///// จำเป็นต้องรับประทานอิโนซิทอลในรูปอาหารเสริมหรือไม่? ///// 
อิโนซิทอล เป็นสารประกอบที่ร่างกายสร้างขึ้นได้เอง  การบริโภคอาหารมีประโยชน์  5 หมู่ให้ครบถ้วน ร่วมกับการออกกำลังกาย และพักผ่อนอย่างเหมาะสม  จะทำให้ร่างกายได้รับอิโนซิทอลอย่างเพียงพออยู่แล้ว  หากผู้บริโภคมีสุขภาพร่างกายเป็นปกติไม่จำเป็นต้องสรรหามารับประทานเพิ่มแต่อย่างใด 
 
 ///// อิโนซิทอลมีชื่ออื่นอีกไหม? ผลิตจากบริษัทอะไรบ้าง? ///// 
โนซิทอล มีชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://www.webmd.com/vitamins/ai/ingredientmono-299/inositol [2018,June16] 
https://www.oxfordvitality.co.uk/inositol [2018,June16] 
https://en.wikipedia.org/wiki/Inositol [2018,June16] 
https://nootriment.com/inositol/ [2018,June16] 
https://www.rxlist.com/inositol/supplements.html [2018,June16] 
https://articles.mercola.com/vitamins-supplements/inositol.aspx [2018,June16] 
https://www.drugs.com/cdi/inositol-niacinate.html [2018,June16] 
https://www.ncbi.nlm.nih.gov/pubmed/25010620 [2018,June16] 
https://www.youtube.com/watch?v=99OXCWfvaD8 [2018,June16] 
https://www.youtube.com/watch?v=8Jk9Qq3TG0Q [2018,June16] 
https://www.youtube.com/watch?v=m2nlZXwAuVM [2018,June16] 
https://www.google.co.th/search?q=inositol+image&amp;tbm=isch&amp;source=iu&amp;ictx=1&amp;fir=YbhFf9ovWkqloM%253A%252CYA-aIliUPAWfvM%252C_&amp;usg=__2FvA8djKMpK3p_DWBJgycfEXPAs%3D&amp;sa=X&amp;ved=0ahUKEwiAgsm75InbAhWFrJQKHVisDaAQ9QEILjAD#imgrc=wolbZDNh-O5TYM:[2018,June16] 
https://examine.com/supplements/inositol/ [2018,June16]
