โซนิซาไมด์ (Zonisamide)
 ///// บทนำ ///// 
ยาโซนิซาไมด์ (Zonisamide) เป็นยารักษาโรคลมชักที่อยู่ในกลุ่ม Carbonic anhydrase inhibitor และกำลังถูกนำไปวิจัยทางคลินิกเพิ่มเติมเพื่อใช้รักษาโรคพาร์กินสัน ใช้เป็นยาลดน้ำหนัก รักษาไมเกรน และอาการซึมเศร้าแบบไบโพลาร์/อารมณ์สองขั้ว (Bipolar disorder) ซึ่งคงต้องรอเรื่องบทสรุปเพิ่มเติมในอนาคต 
การออกฤทธิ์ของยาโซนิซาไมด์จะเกิดที่สมอง โดยยาจะลดการนำกระแสไฟฟ้าของกระแสประสาทที่ผิดปกติ และในการรักษาปกติแพทย์จะเริ่มรักษาโดยใช้ยาขนาดต่ำก่อน จากนั้นจะค่อยๆปรับขนาดการใช้เพิ่มขึ้นประมาณทุกๆ 1 - 2 สัปดาห์จนกระทั่งการตอบสนองของผู้ป่วยออกมาเป็นที่น่าพอใจ ในทางปฏิบัติอาจมีการบริหารยาที่แตกต่างออกไปจากนี้ก็ได้ 
ยาโซนิซาไมด์อาจทำให้ผู้รับประทานยานี้มีอารมณ์เปลี่ยนแปลงไปบ้าง การหยุดรับประทานยานี้เองโดยไม่ได้มีการปรึกษาแพทย์อาจทำให้อาการของโรคลมชักกลับมาอีก นอกจากนั้นเพื่อหลีก เลี่ยงอาการถอนยา เมื่อจะหยุดใช้ยานี้ แพทย์จะค่อยๆปรับลดขนาดการใช้ยานี้ให้กับผู้ป่วยเองอย่างเหมาะสม 
รูปแบบของยาแผนปัจจุบันของยานี้จะเป็นยาชนิดรับประทาน ด้วยสามารถดูดซึมจากระบบทางเดินอาหารได้เกือบ 100% ตัวยานี้ยังสามารถผ่านรกและเข้าในน้ำนมของมารดาได้ 
ยาโซนิซาไมด์เมื่ออยู่ในกระแสเลือดจะเข้าจับกับพลาสมาโปรตีน 40 - 50% ก่อนที่จะลำเลียงไปเผาผลาญที่ตับ ร่างกายต้องใช้เวลาถึงประมาณ 63 ชั่วโมงเพื่อกำจัดยา 50% ออกจากกระแสเลือดและผ่านทิ้งไปกับปัสสาวะ 
คณะกรรมการอาหารและยาของไทยได้กำหนดให้ยานี้เป็นยาควบคุมพิเศษ ต้องใช้โดยมีใบสั่งจากแพทย์ เราจึงพบเห็นการใช้ยานี้เฉพาะในสถานพยาบาลเท่านั้น และไม่ค่อยมีจำหน่ายตามร้านขายยาทั่วไป 
 ///// โซนิซาไมด์มีสรรพคุณ (คุณสมบัติ) อย่างไร? ///// 
ยาโซนิซาไมด์มีสรรพคุณรักษาโรคลมชักเช่น ลมชักชนิดเฉพาะที่ (Partial seizures) 
 ///// โซนิซาไมด์มีกลไกการออกฤทธิ์อย่างไร? ///// 
กลไกการออกฤทธิ์ของยาโซนิซาไมด์คือ ตัวยาจะออกฤทธิ์โดยปรับระดับศักย์ไฟฟ้าจากประ  จุของเกลือโซเดียมและเกลือแคลเซียมในเซลล์สมองที่ส่งผลต่อการทำงานของกระแสประสาทในสมองให้กลับเข้าสู่ภาวะปกติ ด้วยกลไกดังกล่าวทำให้เกิดฤทธิ์ยับยั้งอาการของโรคลมชักติดตามมา 
 ///// โซนิซาไมด์มีรูปแบบการจัดจำหน่ายอย่างไร? ///// 
สำหรับประเทศไทยยาโซนิซาไมด์มีการจำหน่ายเป็นยาเม็ดชนิดรับประทานขนาด 100 มิลลิ กรัม/เม็ด 
 ///// โซนิซาไมด์มีขนาดรับประทานอย่างไร? ///// 
ยาโซนิซาไมด์มีขนาดรับประทานดังนี้เช่น 
ก. สำหรับรักษาโรคข้อรูมาตอยด์: 
- ผู้ใหญ่: รับประทานเริ่มต้น 50 มิลลิกรัม/วันโดยแบ่งรับประทานเป็น 2 ครั้ง จากนั้นอีกประ มาณ 1 - 2 สัปดาห์ แพทย์จะดูการตอบสนองต่อยานี้ของผู้ป่วยและอาจปรับขนาดรับประทานเป็น 100 มิลลิกรัม/วัน โดยขนาดรับประทานปกติจะอยู่ในช่วง 300 - 500 มิลลิกรัม/วัน 
- เด็ก: ยังไม่มีข้อมูลแน่ชัดถึงขนาดยานี้ที่ใช้ในเด็ก ดังนั้นการใช้ยานี้ในเด็กจึงขึ้นกับแพทย์ผู้ให้การรักษา 
* อนึ่ง สามารถรับประทานยานี้ก่อนหรือพร้อมอาหารก็ได้ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถทดแทนคำสั่งการใช้ยาของแพทย์ได้ การบริหารยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโซนิซาไมด์ ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาโซนิซาไมด์อาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาโซนิซาไมด์สามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// โซนิซาไมด์มีผลไม่พึงประสงค์อย่างไร? ///// 
ยาโซนิซาไมด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น ปวดท้อง เบื่ออาหาร ท้องเสีย คลื่นไส้ วิงเวียน ปวดศีรษะ ตากระตุก ความรู้สึกสัมผัสเพี้ยน รู้สึกสับ สน อาจขาดการควบคุมสติ/ไม่มีสมาธิ ความจำเสื่อม พูดไม่ชัด (Slurred speech) ซึมเศร้า นอนไม่หลับ มีการเปลี่ยนแปลงทางอารมณ์/อารมณ์แปรปรวน อ่อนเพลีย น้ำหนักลด อาจพบผื่นคันตามผิว หนัง เหงื่อออกน้อยลง เกิดนิ่วในไต ตับอ่อนอักเสบ ไปจนกระทั่งมีอาการกล้ามเนื้อลายสลาย/บาด เจ็บรุนแรง (Rhabdomyolysis) 
สำหรับผู้ที่รับประทานโซนิซาไมด์เกินขนาดจะมีอาการหัวใจเต้นช้า ความดันโลหิตต่ำ หายใจไม่ออก/หายใจลำบาก หากพบอาการดังกล่าวต้องรีบนำผู้ป่วยส่งโรงพยาบาลทันที/ฉุกเฉิน ซึ่งแพทย์จะให้การรักษาตามอาการที่เกิดขึ้น และอาจใช้การล้างท้องถ้าเพิ่งรับประทานยาเพราะอาจลดการดูดซึมของยาได้ระดับหนึ่ง 
 ///// มีข้อควรระวังการใช้โซนิซาไมด์อย่างไร? ///// 
มีข้อควรระวังการใช้ยาซัลฟาซาลาซีนดังนี้เช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับสตรีที่อยู่ในภาวะให้นมบุตร 
- 
	ห้ามปรับขนาดรับประทานหรือหยุดการใช้ยานี้ด้วยตนเองโดยเด็ดขาด 
- 
	ระวังการใช้ยานี้กับเด็กและสตรีตั้งครรภ์ 
- 
	ระวังการใช้ยานี้กับผู้ป่วยโรคตับ โรคไต 
- 
	ระหว่างการรับประทานยานี้ต้องดื่มน้ำให้มากอย่างเพียงพอเพื่อป้องกันการเกิดนิ่วในไต 
- 
	หากพบอาการผื่นคันตามร่างกายให้หยุดการใช้ยานี้ทันทีแล้วรีบมาพบแพทย์/มาโรงพยาบาล 
- 
	ระหว่างการใช้ยานี้ควรหลีกเลี่ยงการขับขี่ยวดยานพาหนะหรือการทำงานที่เกี่ยวข้องกับเครื่อง จักรต่างๆเพราะอาจเกิดอุบัติเหตุได้ง่าย จากผลข้างเคียงของยาที่ทำให้เกิดอาการวิงเวียนและขาดสมาธิ 
- 
	การรักษาโรคลมชักด้วยยาโซนิซาไมด์ แพทย์จะคอยตรวจเลือดเพื่อควบคุมดูแลการทำงานของตับอ่อน ไต รวมถึงกล้ามเนื้อเช่น Creatinine (ดูการทำงานของไต), Creatine phosphokinase (CPK, ดูการทำงานของกล้ามเนื้อ), Aldolase (ดูการทำงานของกล้ามเนื้อ), Pancreatic lipase และ Amylase (ดูการทำงานของตับอ่อน) ให้เป็นปกติอยู่ตลอดเวลา 
- 
	ห้ามแบ่งยาให้ผู้อื่นใช้ 
- 
	ห้ามใช้ยาหมดอายุ 
- 
	ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาโซนิซาไมด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โซนิซาไมด์มีปฏิกิริยาระหว่างยากับยาตัวอื่นอย่างไร? ///// 
ยาโซนิซาไมด์มีปฏิกิริยาระหว่างยากับยาตัวอื่นดังนี้เช่น 
- การใช้ยาโซนิซาไมด์ร่วมกับยา Atropine, Chlorpheniramine, Triprolidine (ยาแก้แพ้), Orphenadrine, Brompheniramine จะทำให้ร่างกายมีอุณหภูมิสูงขึ้น มีการหลั่งเหงื่อน้อยลง อาจ พบอาการวิงเวียน ง่วงนอนมากร่วมด้วย เพื่อหลีกเลี่ยงอาการดังกล่าวจึงไม่ควรใช้ยาทั้ง 2 กลุ่มนี้ร่วม กัน 
- 
	การใช้ยาโซนิซาไมด์ร่วมกับยา Nelfinavir/ยาต้านไวรัส และ Clarithromycin อาจทำให้ระ ดับยาโซนิซาไมด์ในร่างกายเพิ่มขึ้นจนทำให้เกิดผลข้างเคียงติดตามมาได้ หากจำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นกรณีไป 
- 
	การใช้ยาโซนิซาไมด์ร่วมกับยา Hydrocodone/ยาแก้ปวดกลุ่ม Opioid อาจนำมาซึ่งอาการ วิงเวียน ง่วงนอน การครองสติทำได้ยาก หากจำเป็นต้องใช้ยาร่วมกันแนะนำให้ผู้ป่วยหลีกเลี่ยงการ ขับขี่รถยนต์และการทำงานกับเครื่องจักร 
- 
	การใช้ยาโซนิซาไมด์ร่วมกับยา Prednisolone อาจทำให้ระดับยาโซนิซาไมด์ในกระแสเลือดลดต่ำลงและส่งผลต่อประสิทธิภาพในการรักษา หากจำเป็นต้องใช้ยาร่วมกันแพทย์จะปรับขนาดรับ ประทานให้เหมาะสมกับผู้ป่วยเป็นรายบุคคลไป 
 ///// ควรเก็บรักษาโซนิซาไมด์อย่างไร? ///// 
ควรเก็บยาโซนิซาไมด์ภายใต้อุณหภูมิ 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// โซนิซาไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยาโซนิซาไมด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Zonisamide [2015,June6]
2 http://www.mims.com/USA/drug/info/zonisamide/?type=full&amp;mtype=generic#Dosage [2015,June6]
3 http://www.mims.com/Thailand/drug/info/Zonegran/?type=BRIEF [2015,June6]
4 http://www.drugs.com/cons/zonisamide.html [2015,June6]
5 http://www.drugs.com/drug-interactions/zonisamide-index.html?filter=3&amp;generic_only= [2015,June6]
