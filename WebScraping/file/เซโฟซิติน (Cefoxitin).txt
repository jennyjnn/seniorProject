เซโฟซิติน (Cefoxitin)
 ///// บทนำ ///// 
ยาเซโฟซิติน(Cefoxitin)คือเป็นยาปฏิชีวนะในกลุ่มยาเซฟามัยซินรุ่นที่ 2(Second-generation cephamycin antibiotic)   ทางคลินิกมักจะจัดให้เป็นกลุ่มเดียวกับยาเซฟาโลสปอริน รุ่นที่ 2(Second-generation cephalosporin)  ยานี้มีฤทธิ์ต่อต้านการเจริญเติบโตของแบคทีเรียทั้งชนิดแกรมลบและแกรมบวก (Gram-negative and Gram-positive) รวมถึงในกลุ่มแอนแอโรบ (Anaerobes) ซึ่งเป็นสาเหตุของโรคติดเชื้อที่อวัยวะต่างๆของร่างกายเช่น ผิวหนัง กระดูก ระบบทางเดินหายใจ และระบบทางเดินปัสสาวะ โดยมีกลไกออกฤทธิ์ที่ผนังเซลล์ของแบคทีเรีย รูปแบบของยาแผนปัจจุบันของยานี้จะเป็นยาฉีดชนิดผง ตัวยาเซโฟซิตินไม่สามารถต่อต้านอาการป่วยจากเชื้อไวรัสอย่างเช่น การป่วยจากโรคหวัด   ทั่วไปถ้าการใช้ยานี้ทำได้ถูกต้องและตรงกับเชื้อที่มีการตอบสนองกับยาเซโฟซิติน ผู้ป่วยจะเริ่มมีอาการดีขึ้นภายในเวลาไม่กี่วันนับหลังจากได้รับยานี้ แต่ประการสำคัญผู้ป่วยจะต้องได้รับยาจนครบคอร์ส(Course)ของการรักษาทั้งนี้เพื่อป้องกันมิให้เชื้อโรคเกิดการดื้อยา/เชื้อดื้อยานี้ 
ผลข้างเคียงที่พบและเกิดขึ้นบ่อยกับผู้ป่วยที่ได้รับยาปฏิชีวนะคือ อาการท้องเสียหรือถ่ายเหลวเป็นน้ำ ผู้ป่วยบางรายอาจพบเลือดปนมากับอุจจาระ/อุจจาระเป็นเลือด ยาเซโฟซิตินก็เป็นอีกหนึ่งราย การที่สามารถก่อให้เกิดอาการข้างเคียงดังกล่าวได้ 
ทางคลินิกจัดได้ว่ายาเซโฟซิตินค่อนข้างที่จะปลอดภัยกับสตรีตั้งครรภ์ ด้วยการทดลองใช้ยานี้กับสัตว์ทดลองพบว่า ไม่ก่อความพิการกับตัวอ่อนที่อยู่ในครรภ์จึงถือเป็นเหตุผลสนับสนุนที่สำคัญ อีกทั้งยังสามารถใช้รักษาอาการป่วยของเด็กได้เป็นอย่างดี แต่การใช้ยากับสตรีที่อยู่ในภาวะให้นมบุตร จะต้องเพิ่มความระมัดระวังด้วยตัวยาเซโฟซิตินสามารถขับออกมากับน้ำนมของมารดาได้ 
ข้อมูลด้านความปลอดภัยในการใช้ยาเซโฟซิตินที่ผู้บริโภคควรทราบรวมถึงการแจ้งประวัติสุขภาพหรือโรคประจำตัวกับแพทย์ก่อนการใช้ยานี้เช่น 
- มีประวัติแพ้ยาในกลุ่มเซฟาโลสปอรินหรือไม่ 
- หากเป็นผู้ป่วยเบาหวานการใช้ยานี้จะส่งผลต่อการตรวจน้ำตาลลูโคสในปัสสาวะโดยทำให้ผลการทดสอบ/การตรวจปัสสาวะคลาดเคลื่อนได้ 
- การใช้ยานี้กับผู้ป่วยกลุ่มผู้สูงอายุอาจทำให้ได้รับผลข้างเคียงของยานี้มากกว่าผู้ป่วยกลุ่มอื่น 
- การใช้ยานี้กับเด็กที่อายุต่ำกว่า 3 เดือนถือเป็นข้อที่ควรหลีกเลี่ยงด้วยยังไม่มีข้อมูลความปลอดภัยของการใช้ยากับผู้ป่วยกลุ่มนี้ 
- การใช้ยาเซโฟซิตินติดต่อกันเป็นเวลานานอาจทำให้ผู้ป่วยติดเชื้อโรคชนิดอื่นที่ไม่ตอบสนองต่อยานี้เช่น เชื้อรา เป็นต้น 
- ขณะใช้ยานี้แล้วมีอาการท้องเสียรุนแรง มีเลือดปนขณะถ่ายอุจจาระ ควรต้องแจ้งแพทย์/มาโรงพยาบาลทันทีเพื่อแพทย์พิจารณาปรับแนวทางการใช้ยา 
- หลังการใช้ยานี้แล้วอาการป่วยไม่ดีขึ้นหรือมีอาการทรุดหนักลงต้องแจ้งให้แพทย์ทราบ/รีบมาโรงพยาบาลโดยเร็ว 
ทั้งนี้คณะกรรมการอาหารและยาของไทยได้ระบุให้เซโฟซิตินอยู่ในกลุ่มยาอันตราย นอกจาก               นั้นการใช้ยานี้จะต้องอาศัยหัตถการทางการแพทย์อย่างเหมาะสมและปฏิบัติอยู่ในสถานพยาบาลเท่านั้น 
 
 ///// เซโฟซิตินมีสรรพคุณ (คุณสมบัติ) อย่างไร? ///// 
ยาเซโฟซิตินมีสรรพคุณ/ข้อบ่งใข้เช่น 
- รักษาอาการปอดบวม การติดเชื้อในกระแสเลือด (ภาวะพิษเหตุติดเชื้อ) การติดเชื้อระบบทาง เดินปัสสาวะ การติดเชื้อในช่องท้อง (เยื่อบุช่องท้องอักเสบ) การติดเชื้อที่ผิวหนัง การติดเชื้อ/โรคติดเชื้อในอุ้งเชิงกราน การติดเชื้อในกระดูก/กระดูกอักเสบ และการติดเชื้อในข้อ 
- ใช้เป็นยาป้องกันการติดเชื้อในระหว่างการผ่าตัด 
 
 ///// เซโฟซิตินมีกลไกการออกฤทธิ์อย่างไร? ///// 
ยาเซโฟซิตินมีกลไกการออกฤทธิ์โดยตัวยาจะยับยั้งการสร้างผนังเซลล์ของตัวแบคทีเรียส่งผลให้แบคทีเรียหยุดการเจริญเติบโต หมดความสามารถของการแพร่พันธุ์และตายลงในที่สุด 
 
 ///// เซโฟซิตินมีรูปแบบการจัดจำหน่ายอย่างไร? ///// 
ยาเซโฟซิตินมีรูปแบบการจัดจำหน่าย เป็นยาฉีด ขนาด 1, 2 และ 10 กรัม/ขวด 
 
 ///// เซโฟซิตินมีขนาดการบริหารยาอย่างไร? ///// 
ยาเซโฟซิตินมีขนาดการบริหารยา/ใช้ยาเช่น 
ก.	ผู้ใหญ่:  เช่น 
- กรณีติดเชื้อที่ไม่ค่อยรุนแรง: ฉีดยา 1 กรัมเข้าหลอดเลือดดำทุก 6 - 8 ชั่วโมง 
- ติดเชื้อที่รุนแรงระดับกลาง: ฉีดยา 1 กรัมเข้าหลอดเลือดดำทุก 4 ชั่วโมง หรือฉีดยา 2 กรัมเข้าหลอดเลือดดำทุก 6 - 8 ชั่วโมง 
- ติดเชื้อในระดับที่รุนแรง: ฉีดยา 2 กรัมเข้าหลอดเลือดดำทุก 4 ชั่วโมง หรือฉีดยา 3 กรัมเข้าหลอดเลือดดำทุก 6 ชั่วโมง 
- 
ข. เด็กอายุตั้งแต่ 3 เดือนขึ้นไป:  ฉีดยาเข้าหลอดเลือดดำ 80 - 160 มิลลิกรัม/น้ำหนักตัว 1 กิโลกรัม/วันโดยแบ่งการให้ยาเป็น 4 - 6 ครั้งในแต่ละวัน และขนาดการใช้ยาสูงสุดไม่ควรเกิน 12     กรัม/วัน 
ค. เด็กอายุต่ำกว่า 3 เดือน: การใช้ยานี้กับเด็กที่อายุต่ำกว่า 3 เดือนถือเป็นข้อที่ควรหลีกเลี่ยง ด้วยยังไม่มีข้อมูลความปลอดภัยของการใช้ยานี้กับผู้ป่วยกลุ่มนี้ 
*****หมายเหตุ: ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้นไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัช    กรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาเซโฟซิติน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาเซโฟซิตินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 
 ///// หากลืมฉีดยาควรทำอย่างไร? ///// 
การฉีดยาเซโฟซิตินจะกระทำในสถานพยาบาลโดยมีตารางการฉีดยาตามคำสั่งของแพทย์ การลืมให้ยากับผู้ป่วยจึงเป็นเรื่องที่เป็นไปได้ยากมาก 
 
 ///// เซโฟซิตินมีผลไม่พึงประสงค์อย่างไร? ///// 
ยาเซโฟซิตินสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ต่อระบบอวัยวะต่างๆดังนี้เช่น 
- ผลต่อระบบทางเดินอาหาร: เช่น มีอาการคลื่นไส้ อาเจียน ท้องเสีย มีภาวะลำไส้ใหญ่อักเสบ (Pseudomembranous colitis) 
- ผลต่อระบบประสาท: เช่น วิงเวียน ง่วงนอน ปวดศีรษะ 
- ผลต่ออวัยวะไต: เช่น มีค่าการทำงานของไตเช่น ครีเอตินิน (Creatinine) ในเลือดสูง ไตวายเฉียบพลัน เกิดพิษกับไต/ไตอักเสบ 
- ผลต่อการทำงานของหัวใจ: เช่น เกิดภาวะความดันโลหิตต่ำ 
- ผลต่อการทำงานของกล้ามเนื้อ: เช่น มีภาวะกล้ามเนื้ออ่อนแรง 
- ผลต่อระบบเลือด: เช่น เกิดภาวะต่างๆเช่น เม็ดเลือดขาวชนิด Eosinophilia สูง, เม็ดเลือดขาวต่ำ(Leukopenia) เม็ดเลือดขาวชนิด Neutrophil ต่ำ (Granulocytopenia/Neutropenia) เกล็ดเลือดต่ำ (Thrombocytopenia) โลหิตจางจากเม็ดเลือดแดงแตก และกดการทำงานของไขกระดูก/ไขกระ ดูกทำงานน้อยลง 
- ผลต่อการทำงานของตับ: เช่น มีระดับค่าการทำงานของเอนไซม์ตับในเลือดผิดปกติเช่น ค่า SGOT (serum glutamic-oxaloacetic transaminase) และ SGPT (Serum glutamic pyruvic transaminase) ในตับเพิ่มสูงขึ้น 
- ผลต่อระบบสืบพันธุ์สตรี: เช่น ช่องคลอดอักเสบ เกิดการติดเชื้อราในช่องคลอด 
 
 ///// มีข้อควรระวังการใช้เซโฟซิตินอย่างไร? ///// 
มีข้อควรระวังการใช้ยาเซโฟซิตินเช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับเด็กที่อายุต่ำกว่า 3 เดือน 
- การใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ จะต้องเป็นไปตามคำสั่งแพทย์เท่านั้น 
- หากใช้ยานี้แล้วเกิดอาการแพ้ยาต้องหยุดใช้ยานี้ทันทีและแจ้งแพทย์/มาโรงพยาบาลโดย เร็วทันที/ฉุกเฉิน 
- ผู้ป่วยอาจเกิดภาวะท้องเสีย ถ่ายเหลว ถ่ายเป็นน้ำ กรณีการถ่ายมีเลือดปนหรือท้องเสียอย่างรุนแรงต้องรีบรายงานและแจ้งแพทย์/มาโรงพยาบาลโดยเร็วเพื่อแพทย์พิจารณาปรับแนวทางการรักษา 
- ผู้ป่วยต้องได้รับยานี้ครบคอร์สถึงแม้อาการจะดีขึ้นภายใน 1 - 2 วันแรกก็ตามทั้งนี้เพื่อเป็น การป้องกันมิให้เกิดอาการเชื้อดื้อยานี้ของเชื้อโรค 
- ห้ามใช้ยานี้ที่มีสิ่งเจือปนเช่น กรณีพบฝุ่นผงปนมากับตัวยา 
- ยานี้ใช้ต่อต้านเชื้อแบคทีเรีย ห้ามนำไปรักษาการติดเชื้อไวรัส 
- การใช้ยานี้ติดต่อกันนานๆจะส่งผลให้เกิดการติดเชื้อชนิดอื่นที่ยาเซโฟซิตินไม่สามารถต่อต้านได้อย่างเช่น เชื้อรา เป็นต้น 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเซโฟซิตินด้วย) ยาแผนโบราณ   อาหารเสริม    ผลิตภัณฑ์เสริมอาหาร  ทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 
 ///// เซโฟซิตินมีปฏิกิริยาระหว่างยากับยาตัวอื่นอย่างไร? ///// 
ยาเซโฟซิตินมีปฏิกิริยาระหว่างยากับยาตัวอื่นเช่น 
- การใช้ยาเซโฟซิตินร่วมกับยา Heparin อาจทำให้เกิดภาวะเลือดออกง่าย หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นรายบุคคลไป 
- การใช้ยาเซโฟซิตินร่วมกับกลุ่มยา Aminoglycosides อาจทำให้เกิดอาการข้างเคียงกับไตของผู้ป่วยได้ หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาเซโฟซิตินร่วมกับยาเม็ดคุมกำเนิดอาจทำให้ประสิทธิภาพการคุมกำเนิดด้อยลง ผู้                ป่วยควรใช้วิธีคุมกำเนิดอื่นร่วมด้วยเช่น การใช้ถุงยางอนามัยชาย 
- การใช้ยาเซโฟซิตินร่วมกับยา Entecavir (ยาต้านไวรัส) อาจทำให้ระดับยาตัวใดตัวหนึ่งหรือ                    ทั้งสองตัวในกระแสเลือดเพิ่มสูงขึ้นจนอาจก่อให้เกิดอาการข้างเคียงต่างๆตามมา หากจำเป็นต้องใช้                      ยาร่วมกันแพทย์จะปรับขนาดการใช้ยาให้เหมาะสมเป็นกรณีไป 
 
 ///// ควรเก็บรักษาเซโฟซิตินอย่างไร? ///// 
ควรเก็บยาเซโฟซิตินตามคำแนะนำในเอกสารกำกับยา เก็บยาในภาชนะที่ปิดมิดชิด พ้นแสง แดด ความร้อนและความชื้น และเก็บยาให้พ้นมือดเด็กและสัตว์เลี้ยง 
 
 ///// ยาเซฟาโลสปอรินมีชื่ออื่นอีกไหม? ผลิตจากบริษัทอะไรบ้าง? ///// 
ยาเซโฟซิตินที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
อนึ่งยาชื่อการค้าอื่นของยาเซโฟซิตินที่จำหน่ายในต่างประเทศเช่น Mefoxin 
 ///// บรรณานุกรม ///// 
https://en.wikipedia.org/wiki/Cefoxitin [2018,May5] 
http://www.drugs.com/cdi/cefoxitin.html [2018,May5] 
http://www.mims.com/Thailand/drug/info/Cefoxin/ [2018,May5] 
http://www.drugs.com/dosage/cefoxitin.html [2018,May5] 
http://www.drugs.com/drug-interactions/cefoxitin-index.html?filter=2&amp;generic_only= [2018,May5] 
http://www.drugbank.ca/drugs/DB01331 [2018,May5]
