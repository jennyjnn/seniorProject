ดอกซาโซซิน (Doxasoxin)
 ///// บทนำ ///// 
ยาดอกซาโซซิน (Doxasoxin) เป็นยาในกลุ่มแอลฟาวัน แอดรีเนอจิก รีเซ็ปเตอร์ บล็อกเกอร์ (Alpha-1 adrenergic receptor blocker, กลุ่มยาที่ขัดขวาง/ปิดกั้นการทำงานของตัวรับของสารที่ทำให้กล้ามเนื้อเรียบหดตัว) วงการแพทย์นำมาใช้รักษาโรคความดันโลหิตสูง และบรรเทาอาการปัสสาวะขัดด้วยเหตุจากภาวะต่อมลูกหมากโต ในต่างประเทศแถบอเมริกาจะคุ้นเคยในชื่อการค้าว่า ‘Cardura XL’ 
จากการศึกษาด้านเภสัชจลนศาสตร์ (Pharmacokinetic, การศึกษาความเป็นไปของยา เมื่อ   ยาเข้าสู่ร่างกาย) ของดอกซาโซซิน พบว่าตัวยาจะถูกดูดซึมได้ดีจากทางเดินอาหารถึงประมาณ 65   % และจะจับกับพลาสมาโปรตีนได้ถึงประมาณ 98% โดยตับจะคอยเปลี่ยนโครงสร้างของยาอย่างต่อเนื่อง และร่างกายต้องใช้เวลาถึงประมาณ 22 ชั่วโมงในการกำจัดยาออกจากกระแสเลือด 50% 
คณะกรรมการอาหารและยาของประเทศไทยได้บรรจุยาดอกซาโซซินขนาด 2 และ 4 มิลลิกรัมลงในบัญชียาหลักแห่งชาติ โดยเข้าหมวดยาอันตราย การใช้ยานี้จึงต้องเป็นไปตามคำสั่งแพทย์ผู้รักษาเท่านั้น ห้ามมิให้ผู้ป่วยปรับขนาดการรับประทานยาเอง 
 ///// ยาดอกซาโซซินมีสรรพคุณ (คุณสมบัติ) อย่างไร? ///// 
ยาดอกซาโซซินมีสรรพคุณ ดังนี้ 
- รักษาโรคความดันโลหิตสูง 
- รักษาภาวะต่อมลูกหมากโต 
 ///// ยาดอกซาโซซินมีกลไกการออกฤทธิ์อย่างไร? ///// 
ยาดอกซาโซซินมีกลไกการออกฤทธิ์ โดยตัวยาปิดกั้นส่วนที่เรียกว่าตัวรับแอลฟาวัน แอดรี     โนเซ็ปเตอร์ (Alpha-1 adrenoceptors หรือ Alpha-1 adrenergic receptor) ซึ่งอยู่ในผนังหลอด เลือด ส่งผลให้เกิดการขยายตัวของหลอดเลือด และทำให้แรงต้านทานภายในหลอดเลือดรวมถึง ความดันโลหิตลดลง ด้วยกลไกดังกล่าวจึงทำให้มีฤทธิ์ตามสรรพคุณ 
 ///// ยาดอกซาโซซินมีรูปแบบการจัดจำหน่ายอย่างไร? ///// 
ยาดอกซาโซซินมีรูปแบบการจัดจำหน่าย เป็น	ยาเม็ดขนาด 1, 2 และ 4 มิลลิกรัม/เม็ด 
 ///// ยาดอกซาโซซินมีขนาดรับประทานอย่างไร? ///// 
ยาดอกซาโซซินมีขนาดรับประทานดังนี้ 
ก. สำหรับรักษาโรคความดันโลหิตสูง (Hypertension): 
- ผู้ใหญ่: เริ่มต้นให้รับประทาน 1 มิลลิกรัมก่อนนอน หลังจากนั้น 1 - 2 สัปดาห์ ให้ปรับขนาดรับประทานตามการตอบสนองของอาการคนไข้ ขนาดรับประทานที่คงระดับการรักษาอยู่ที่ 4 มิลลิกรัม/วัน โดยขนาดรับประทานสูงสุดไม่เกิน 16 มิลลิกรัม/วัน 
ข. สำหรับรักษาภาวะต่อมลูกหมากโต (Benign prostatic hyperplasia): 
- ผู้ใหญ่: เริ่มต้นให้รับประทาน 1 มิลลิกรัมก่อนนอน 	หลังจากนั้น 1 - 2 สัปดาห์สามารถเพิ่มขนาดรับประทานได้ แต่ต้องคอยวัดความดันโลหิตหลังรับประทานยาไปแล้ว 2 - 6 ชั่วโมง เพื่อดู   การตอบสนองของความดันโลหิตว่าอยู่ในเกณฑ์เหมาะสมหรือไม่ ขนาดรับประทานที่คงระดับการรักษาอยู่ที่ 2 - 4 มิลลิกรัม/วัน โดยขนาดรับประทานสูงสุดไม่เกิน 8 มิลลิกรัม/วัน 
***** หมายเหตุ: ยานี้ไม่มีรายงานขนาดยาในเด็ก 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาดอกซาโซซิน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาดอกซาโซซินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาดอกซาโซซิน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาดอกซาโซซินมีผลไม่พึงประสงค์อย่างไร? ///// 
ยาดอกซาโซซินสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้   เช่น มีอาการเจ็บหน้าอก อ่อนเพลีย ปวดศีรษะ มีอาการคล้ายเป็นไข้หวัดใหญ่ วิงเวียน ความดัน โลหิตต่ำ ใจสั่น ปวดท้อง ท้องเสีย คลื่นไส้ หน้า/ลำตัว บวม ปากแห้ง การหายใจติดขัด/หายใจลำบาก การมองภาพผิดปกติ ท่อปัสสาวะอักเสบ เหงื่อออกมาก วิตกกังวล นอนไม่หลับ กล้ามเนื้ออ่อนแรง เป็นตะคริว หน้าแดง ความต้องการทางเพศถดถอย จมูกอักเสบ ปัสสาวะมาก 
 ///// มีข้อควรระวังการใช้ยาดอกซาโซซินอย่างไร? ///// 
มีข้อควรระวังการใช้ยาดอกซาโซซินดังนี้ 
- ห้ามใช้กับผู้ที่แพ้ยาดอกซาโซซิน 
- ระวังการใช้ในผู้ป่วย โรคไต โรคตับ 
- อาจพบอาการความดันโลหิตต่ำ เมื่อมีการเพิ่มขนาดการรับประทานยานี้ ดังนั้น ผู้ป่วยควรหลีกเลี่ยงกิจกรรมที่เกี่ยวข้องกับการขับขี่ยวดยานพาหนะหรือการควบคุมอุปกรณ์เครื่องจักร โดย     เว้นกิจกรรมดังกล่าวหลังปรับขนาดรับประทานเป็นเวลา 24 ชั่วโมงขึ้นไป 
- ก่อนการใช้ยาดอกซาโซซินรักษาต่อมลูกหมากโต ต้องวินิจฉัยก่อนให้แน่ใจว่าผู้ป่วยมิได้    เป็นมะเร็งต่อมลูกหมาก 
- ระวังการใช้ยากับสตรีตั้งครรภ์และสตรีที่อยู่ในภาวะให้นมบุตร 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบัน    ทุกชนิด (รวมยาดอกซาโซซินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้ง    ให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุก ชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุก  ชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาดอกซาโซซินมีปฏิกิริยาระหว่างยากับยาตัวอื่นอย่างไร? ///// 
ยาดอกซาโซซินมีปฏิกิริยาระหว่างยากับยาตัวอื่นดังนี้ 
- การรับประทานยาดอกซาโซซินร่วมกับยาแก้ปวดกลุ่มเอ็นเสด (NSAIDs) จะทำให้ฤทธิ์ในการรักษาความดันโลหิตสูงของดอกซาโซซินด้อยลง หากไม่มีความจำเป็นควรหลีกเลี่ยงการใช้ยาร่วมกัน 
- การรับประทานยาดอกซาโซซินร่วมกับยาลดความดันโลหิตกลุ่มอื่น เช่น Beta blockers, ACE inhibitors, Calcium channel blockers และยาขับปัสสาวะ (Diuretics) สามารถเป็นเหตุให้   เกิดภาวะความดันโลหิตต่ำ ควรต้องปรับขนาดการรับประทานให้เหมาะสมเป็นกรณีไป 
 ///// ควรเก็บรักษายาดอกซาโซซินอย่างไร? ///// 
สามารถเก็บยาดอกซาโซซินที่อุณหภูมิไม่เกิน 30 องศาเซลเซียส (Celsius) เก็บยาใน ภาชนะที่ปิดมิดชิด พ้นแสงแดดและความชื้น เก็บยาให้พ้นมือเด็กและสัตว์เลี้ยง 
 ///// ยาดอกซาโซซินมีชื่ออื่นอีกไหม? ผลิตจากบริษัทอะไรบ้าง? ///// 
ยาดอกซาโซซินที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://en.wikipedia.org/wiki/Doxazosin [2014,Sept 13]
	2 http://www.mims.com/USA/drug/info/doxazosin/?type=full&amp;mtype=generic#Dosage [2014,Sept 13]
	3 http://www.mims.com/Thailand/drug/search/?q=doxasoxin&amp;page=1 [2014,Sept 13]
	4 http://www.mims.com/Thailand/drug/info/cardura-cardura%20xl/?type=full#Storage [2014,Sept 13]
