ไดจอกซิน (Digoxin)
 ///// บทนำ ///// 
ไดจอกซิน (Digoxin) เป็นยาในกลุ่ม Cardiac Glycoside (กลุ่มยาที่เกี่ยวข้องกับการหดบีบตัวของกล้ามเนื้อหัวใจ) ถูกค้นพบครั้งแรกในศตวรรษที่ 18 โดย Willium Withering นำมา ใช้รักษาโรคหัวใจ เช่น ภาวะหัวใจเต้นผิดจังหวะ (Artrial Fibrillation) ภาวะหัวใจล้มเหลว (Heart Failure) โดยหลังจากที่ได้รับยานี้เข้าสู่ร่างกายยา ส่วนหนึ่งจะถูกเปลี่ยนโครงสร้างที่อวัยวะตับ และระดับยาในกระแสเลือดจะถูกกำจัดออก 50% ภายในเวลา 36 – 48 ชั่วโมง แต่ ถ้าผู้ป่วยมีภาวะไตทำงานผิดปกติ อาจต้องใช้เวลาถึง 3.5 – 5 วัน 
ไดจอกซินจัดเป็นยาอันตราย การใช้ยาต้องอยู่ภายใต้การควบคุมดูแลของแพทย์ผู้รักษาเท่านั้น 
 ///// ยาไดจอกซินมีสรรพคุณ (คุณสมบัติ) อย่างไร? ///// 
สรรพคุณของยาไดจอกซิน คือ 
- รักษาภาวะหัวใจเต้นผิดปกติ 
- รักษาภาวะหัวใจล้มเหลว 
 ///// ยาไดจอกซินมีกลไกการออกฤทธิ์อย่างไร? ///// 
ยาไดจอกซิน มีกลไกการออกฤทธิ์โดยจะไปเพิ่มแรงบีบตัวให้กับกล้ามเนื้อหัวใจ ส่งผลให้ เพิ่มปริมาณเลือดที่ออกจากหัวใจ และทำให้อัตราการเต้นของหัวใจช้าลง 
 ///// ยาไดจอกซินมีรูปแบบการจัดจำหน่ายอย่างไร? ///// 
ยาไดจอกซินมีรูปแบบการจัดจำหน่าย ดังนี้ 
- จัดจำหน่ายในรูปแบบยาเม็ดขนาด 62.5 และ 250 ไมโครกรัม/เม็ด 
- จัดจำหน่ายในรูปแบบยาน้ำขนาด 50 ไมโครกรัม/มิลลิลิตร 
- จัดจำหน่ายในรูปแบบยาฉีดขนาด 250 ไมโครกรัม/มิลลิลิตร 
 ///// ยาไดจอกซินมีขนาดรับประทานอย่างไร? ///// 
ขนาดรับประทานของยาไดจอกซิน คือ 
ก.	กรณีที่ต้องการเพิ่มระดับยาไดจอกซินในกระแสเลือดอย่างรวดเร็ว (Rapid Digitalization) 
- ผู้ใหญ่และเด็กที่อายุตั้งแต่ 10 ปีขึ้นไป รับประทาน 0.75 – 1.5 มิลลิกรัมครั้งเดียว 
- เด็กอายุต่ำกว่า 10 ปี ขนาดรับประทานขึ้นกับดุลพินิจของแพทย์ 
- ผู้สูงอายุและผู้ที่มีความเสี่ยงต่อพิษ (ผลข้างเคียง) ของไดจอกซิน รับประทานเริ่มต้น 0.5 – 0.75 มิลลิกรัม 
ข. กรณีที่ต้องการเพิ่มระดับยานี้ในกระแสเลือดอย่างช้าๆ (Slow Digitalization) รับประทาน 0.25 – 0.75 มิลลิกรัม วันละครั้งเป็นเวลา 1 สัปดาห์ 
ค. สำหรับการคงระดับยาในกระแสเลือด ให้รับประทาน 0.25 – 0.5 มิลลิกรัม/วัน 
อนึ่ง ยาไดจอกซินสามารถรับประทานก่อนหรือหลังอาหารก็ได้ การปรับขนาดรวมถึงระ ยะเวลาของการรับประทาน ต้องอยู่ภายใต้ดุลยพินิจของแพทย์เท่านั้น ห้ามมิให้ผู้ป่วยปรับการรับประทานหรือหยุดยาด้วยตนเอง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไดจอกซิน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาไดจอกซินอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไดจอกซิน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไดจอกซินมีผลไม่พึงประสงค์อย่างไร? ///// 
การใช้ยาไดจอกซิน อาจพบผลไม่พึงประสงค์ (อาการข้างเคียง/ผลข้างเคียง) ดังนี้ เบื่อ  อาหาร คลื่นไส้ อาเจียน ท้องเสีย อ่อนเพลีย ผื่นคัน การมองเห็นภาพไม่ชัดเจนหรือเห็นภาพเป็น     สีเหลือง เต้านมโตขึ้น มีภาวะเกล็ดเลือดต่ำ (เลือดออกได้ง่าย) และหัวใจเต้นช้า 
 ///// มีข้อควรระวังการใช้ยาไดจอกซินอย่างไร? ///// 
ข้อควรระวังการใช้ยาไดจอกซิน คือ 
- ห้ามใช้ยานี้กับผู้ป่วยที่มีภาวะของหัวใจห้องล่างเต้นแผ่วระรัว (เต้นเบาและเต็นเร็วมาก ) 
- ห้ามใช้ยากับผู้ที่ป่วยเป็นโรคผนังหัวใจหนา 
- ห้ามใช้ยากับผู้ป่วยโรคหัวใจเต้นผิดปกติ ชนิดที่เรียกว่า Wolff-Parkinson-White Atrial Fibrillation 
- ระวังการใช้ยากับผู้ที่อยู่ในภาวะหัวใจหยุดเต้น กล้ามเนื้อหัวใจอักเสบเฉียบพลัน ผู้ที่มี  สภาวะตับ และ/หรือ ไต ทำงานผิดปกติ 
- ระวังการใช้ยากับผู้สูงอายุ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาไดจอกซินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไดจอกซินมีปฏิกิริยาระหว่างยากับยาตัวอื่นอย่างไร? ///// 
ยาไดจอกซินมีปฏิกิริยาระหว่างยากับยาอื่นๆ ดังนี้ 
- ยาบางตัวหากให้ร่วมกับยาไดจอกซิน จะทำให้ระดับของยาไดจอกซินในกระแสเลือดเพิ่มขึ้น อาจส่งผลให้ร่างกายได้รับพิษจากยาไดจอกซินมากขึ้น ยากลุ่มที่กล่าวถึง เช่น Quini dine, Verapamil, Spironolactone, Nifedipine 
- ยาบางกลุ่มหากใช้ร่วมกับยาไดจอกซิน จะทำให้การดูดซึมของยาไดจอกซินลดลง อาจ   ทำให้ประสิทธิผลของยาไดจอกซินด้อยประสิทธิภาพลง ยากลุ่มดังกล่าว เช่น ยาลดกรด, Amino glycosides, Chlolestyramine, Colestipol, Kaolin-Pectin, Metoclopramide , Sulfasalazine 
- การใช้ยาไดจอกซินร่วมกับยาบางกลุ่ม สามารถทำให้เกิดภาวะโพแทสเซียมในกระแส   เลือดลดต่ำ และมีความเสี่ยงต่อการได้รับพิษของยาไดจอกซินเพิ่มขึ้น ยากลุ่มดังกล่าว เช่น Aminoglycosides, Amphoteracin B, Carbenicillin, และ Corticosteroids 
 ///// ควรเก็บรักษายาไดจอกซินอย่างไร? ///// 
สามารถเก็บยาไดจอกซิน ที่อุณหภูมิห้อง บรรจุยาในภาชนะที่ปิดมิดชิด เก็บในที่ที่พ้นแสง หลีกเลี่ยงความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ยาไดจอกซินมีชื่ออื่นอีกไหม? ผลิตจากบริษัทอะไรบ้าง? ///// 
ยาไดจอกซินในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Digoxin [2014,May26].
	2. http://www.thaiheart.org/images/column_1354322775/Thai_AF_Guideline_2012.pdf [2014,May26].
	3. https://www.mims.com/THAILAND/Home/GatewaySubscription/?generic=digoxin [2014,May26].
	4. https://www.mims.com/Thailand/drug/info/Toloxin/?q=digoxin&amp;type=brief [2014,May26].
	5. http://www.nlm.nih.gov/medlineplus/druginfo/meds/a682301.html#storage-conditions [2014,May26].
