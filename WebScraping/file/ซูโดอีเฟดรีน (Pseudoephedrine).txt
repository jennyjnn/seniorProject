ซูโดอีเฟดรีน (Pseudoephedrine)
 ///// บทนำ ///// 
ยาซูโดอีเฟดรีน (Pseudoephedrine) เป็นยาที่ปรุงแต่งในเภสัชตำรับ มีทั้งชนิดที่เป็นยาเดี่ยวหรือเป็นยาผสมกับยาอื่นเช่น ยาแก้แพ้ ยาแก้ไอ ยาพาราเซตตามอล และยาแก้ปวด 
ด้วยซูโดอีเฟดรีนสามารถใช้เป็นสารตั้งต้นในการผลิตยาบ้าได้ กระทรวงสาธารณสุขจึงได้จำกัดให้ยานี้มีใช้เฉพาะในสถานพยาบาลเท่านั้น และสถานพยาบาลนั้นๆจะต้องส่งรายงานการซื้อและจำนวนที่จ่ายยาให้กับคนไข้ให้กับกระทรวงสาธารณสุขทุกปี ดังนั้นตามร้านขายยาแผนปัจจุบันจะพบว่าไม่มียาสูตรตำรับที่มีซูโดอีเฟดรีนวางจำหน่ายในร้านยาอีกต่อไป 
 ///// ยาซูโดอีเฟดรีนมีข้อบ่งใช้ (คุณสมบัติ) อย่างไร? ///// 
ยาซูโดอีเฟดรีนใช้รักษาอาการหวัดที่มีน้ำมูกมาก 
 ///// ยาซูโดอีเฟดรีนมีกลไกการออกฤทธิ์อย่างไร? ///// 
ยานี้จะทำให้หลอดเลือดฝอยหดตัว ทำให้เลือดมาเลี้ยงบริเวณหลอดเลือดภายในโพรงจมูกได้น้อย จึงทำให้ลดปริมาณสารคัดหลั่งที่จะเพิ่มปริมาณของน้ำมูก ทำให้โพรงจมูกแห้ง นอกจากนี้ยังทำให้หลอดลมคลายตัวจึงหายใจได้สะดวกขึ้น 
 ///// ยาซูโดอีเฟดรีนมีรูปแบบการจัดจำหน่ายอย่างไร? ///// 
ยาซูโดอีเฟดรีนมีรูปแบบจำหน่ายดังนี้ 
ยาเดี่ยวชนิดเม็ด ขนาด 30, 60 มิลลิกรัม 
ยาเดี่ยวชนิดน้ำเชื่อม ขนาด 30 มิลลิกรัม/ช้อนชา 
ยาผสมชนิดเม็ด ขนาด 30, 60 มิลลิกรัม 
ยาผสมชนิดน้ำเชื่อม ขนาด 30 มิลลิกรัม/ช้อนชา 
 ///// ยาซูโดอีเฟดรีนมีขนาดการใช้อย่างไร? ///// 
ขนาดและปริมาณการใช้ยาซูโดอีเฟดรีนขึ้นกับดุลยพินิจของแพทย์ ประกอบกับยานี้มีผลอันไม่พึงประสงค์ (ผลข้างเคียง) มากมาย จึงไม่ควรซื้อยากินเอง ขนาดของยาที่รับประทานในผู้ใหญ่และเด็กมีขนาดที่ต่างกัน ดังนั้นจึงควรได้รับคำแนะนำการใช้ยาจากแพทย์หรือเภสัชกรเท่านั้น สำหรับผู้ใหญ่ขนาดสูงสุดที่รับประทานไม่ควรเกิน 60 มิลลิกรัม/ครั้งและไม่เกิน4ครั้ง/วัน 
 ///// เมื่อมีการสั่งใช้ยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาซูโดอีเฟดรีน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดโดยมีอาการเช่น กินยาแล้วคลื่นไส้มาก ขึ้นผื่น หรือแน่นหายใจติด ขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาซูโดอีเฟดรีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายตัวสามารถผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาซูโดอีเฟดรีนสามารถรับประทานยาเมื่อนึกขึ้นได้ หากการลืมทานยาใกล้กับมื้อถัดไปให้รับประทานขนาดปกติโดยไม่ต้องเพิ่มขนาดยาเป็น 2 เท่า ซึ่งยานี้สามารถรับ ประทานก่อนหรือหลังอาหารก็ได้ 
 ///// ยาซูโดอีเฟดรีนมีผลไม่พึงประสงค์ไหม? ///// 
ยาตัวนี้มีผลไม่พึงประสงค์/ผลข้างเคียงหลายอย่างคือ สามารถกระตุ้นให้มีอาการเจ็บหน้า อก อาจเกิดผลย้อนกลับทำให้มีน้ำมูกมากขึ้นเมื่อหยุดยา เกิดอาการตัวสั่น มือสั่น นอนไม่หลับ สับสน เบื่ออาหาร คลื่นไส้ อาเจียน สามารถพบเลือดออกในกะโหลกศีรษะได้ หัวใจเต้นผิดจัง หวะ ถุงลมโป่งพอง และความดันโลหิตสูง 
อนึ่ง ยานี้จัดเป็นยาที่สามารถกระตุ้นสมองให้ตื่น ทำให้ไม่ง่วงนอน มีอาการฟุ้งพล่าน (Manic episode) ควบคุมสติไม่ได้ ซึ่งมีผู้นำยานี้มาเป็นส่วนผสมของยากระตุ้นในนักกีฬาตื่น เป็นยาขยัน และเป็นยาบ้า ซึ่งจัดเป็นยาเสพติดและก่อปัญหาทางสังคมเนื่องจากผลข้างเคียงของยาดังกล่าวแล้ว 
 ///// ยาซูโดอีเฟดรีนมีปฏิกิริยากับยาตัวอื่นไหม? ///// 
การใช้ยาซูโดอีฟีดรีนร่วมกับยาลดความดันโลหิตบางกลุ่มจะทำให้ผลการลดความดันโล หิตด้อยประสิทธิภาพลง กลุ่มยาลดความดันโลหิตดังกล่าวเช่น แอลพรีโนลอล (Alprenolol) 
การใช้ยาซูโดอีฟีดรีนร่วมกับยารักษาโรคลมชักบางตัวจะทำให้เพิ่มความเป็นพิษของยาซูโดอีฟีดรีน กลุ่มยารักษาโรคลมชักดังกล่าวเช่น อะเซตาโซลาไมด์ (Acetazolamide) 
 ///// ยาซูโดอีเฟดรีนมีข้อควรระวังในการใช้ยาอย่างไร? ///// 
ข้อควรระวังเมื่อใช้ยาซูโดอีเฟดรีนเช่น 
- ระวังการใช้ยาในผู้ที่มีภาวะความดันโลหิตสูงอย่างรุนแรง เพราะจะทำให้ภาวะความดันโลหิตสูงรุนแรงมากยิ่งขึ้น 
- ระวังการใช้ยากับผู้ป่วยด้วยโรคเนื้องอกของต่อมหมวกไตชนิด Phaeochromocytoma เพราะอาจทำให้เกิดภาวะหัวใจบีบตัวเร็วและส่งเสริมการเกิดภาวะความดันโลหิตสูง 
- ระมัดระวังการใช้ยากับผู้ที่มีประวัติการแพ้ยาซูโดอีเฟดรีน 
- ระมัดระวังการใช้ยากับผู้ป่วยที่มีอาการของโรคตับ โรคไต 
- ระมัดระวังการใช้ยากับผู้ที่อยู่ในภาวะตั้งครรภ์หรือกำลังให้นมบุตร 
- ปฏิบัติตามข้อปฏิบัติพื้นฐานในการใช้ยาทุกชนิด 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาซูโดอีเฟดรีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาซูโดอีเฟดรีนอย่างไร? ///// 
การเก็บรักษายาซูโดอีเฟดรีนได้แก่ 
- ยาเม็ด สามารถเก็บได้ที่อุณหภูมิห้อง แต่ควรเก็บให้พ้นแสงแดดและความชื้น 
- ยาน้ำ หลังเปิดขวดใช้แล้วสามารถใช้ต่อได้ไม่เกิน 3 เดือน (เมื่อยาไม่มีการเปลี่ยนสีหรือ กลิ่นหรือผิดปกติอื่นๆ) 
*อนึ่ง ควรเก็บยาให้พ้นมือเด็กและสัตว์เลี้ยงเสมอ และไม่ควรเก็บยาในห้องน้ำหรือในรถ ยนต์ 
 ///// ยาซูโดอีเฟดรีนมีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าและบริษัทที่ผลิตยาซูโดอีเฟดรีนในประเทศไทยเช่น 
 ///// บรรณานุกรม ///// 
1. http://www.mims.com/Thailand/drug/search/pseudoephedrine [2015,April18]
	2. http://en.wikipedia.org/wiki/Pseudoephedrine  [2015,April18]
