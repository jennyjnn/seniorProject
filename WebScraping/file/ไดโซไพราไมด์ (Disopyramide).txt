ไดโซไพราไมด์ (Disopyramide)
 ///// บทนำ ///// 
ยาไดโซไพราไมด์ (Disopyramide) เป็นยาในกลุ่มโซเดียมแชนแนลบล็อกเกอร์ (Sodium channel blocker ยาเกี่ยวข้องกับการทำงานของโซเดียมในกล้ามเนื้อหัวใจ) ทางคลินิกนำมาใช้รักษาอาการหัวใจเต้นผิดจังหวะเช่น หัวใจห้องล่างเต้นเร็วผิดปกติ โดยตัวยาจะมีกลไกลดการหดตัวของกล้ามเนื้อหัวใจ นอกจากนี้ตัวยาไดโซไพราไมด์ยังสามารถออกฤทธิ์เป็นสารประเภท Anticholinergic ได้อีกด้วยซึ่งผลที่ตามมาคือยานี้ทำให้เกิดอาการข้างเคียง (ผลข้างเคียง) ได้มากมายตามการออกฤทธิ์เช่นกัน 
รูปแบบยาแผนปัจจุบันของยาไดโซไพราไมด์จะมีทั้งชนิดยารับประทานและชนิดยาฉีด (ขึ้นกับแต่ละประเทศ) ซึ่งทั้ง 2 รูปแบบของผลิตภัณฑ์ก่อให้เกิดความเป็นพิษต่อร่างกายได้น้อยหากใช้ยาอย่างถูกต้อง หลังการดูดซึมจากระบบทางเดินอาหาร/เมื่อยานี้เข้าสู่กระแสเลือด ยานี้บางส่วนประ มาณ 50 - 65% จะเข้ารวมตัวกับพลาสมาโปรตีน ตับจะเป็นอวัยวะที่คอยทำลายและเปลี่ยนแปลงโครงสร้างทางเคมีของยานี้ ร่างกายต้องใช้เวลาประมาณ 4 - 10 ชั่วโมงเพื่อการกำจัดยานี้ออกจากร่างกายโดยผ่านทิ้งไปกับปัสสาวะ 
มีเงื่อนไขบางประการที่ผู้ป่วยควรทราบก่อนที่จะได้รับยาไดโซไพราไมด์มาใช้เช่น 
- ต้องไม่มีประวัติแพ้ยาหรือแพ้ส่วนประกอบในสูตรตำรับยาไดโซไพราไมด์มาก่อน 
- ไม่อยู่ในภาวะหัวใจหยุดเต้น (Second/third-degree heart block) 
- ไม่ได้กำลังใช้ยาอื่นที่รักษาภาวะหัวใจเต้นผิดจังหวะ หรือที่อาจเกิดปฏิกิริยาระหว่างยากับยาไดโซไพราไมด์เช่น ยา Astemizole, Cisapride, Amiodarone, Sotalol ยากลุ่ม Phenothiazine, กลุ่ม Quinolone และยา Terfenadine 
- ประวัติสุขภาพและโรคประจำตัวที่มีผลกระทบต่อการใช้ยาไดโซไพราไมด์ ผู้ป่วยควรต้องแจ้งให้แพทย์ผู้รักษารับทราบเช่น อยู่ในช่วงตั้งครรภ์หรืออยู่ในภาวะให้นมบุตร มีภาวะหัวใจโต หัวใจล้มเหลว โรคต้อหิน โรคเบาหวาน เป็นโรคตับโรคไต โรคกล้ามเนื้ออ่อนแรง มีระดับเกลือโพแทสเซียมในเลือดสูงหรือมีระดับเกลือโพแทสเซียมในเลือดต่ำเกินไป มีภาวะปัสสาวะขัด อยู่ในภาวะ Wolff-Parkinson-white syndrome (กลุ่มอาการหัวใจเต้นผิดจังหวะชนิดหนึ่งที่เกิดแต่กำเนิดพบได้น้อยมาก) หรือมีปัญหาสุขภาพของต่อมลูกหมาก 
นอกจากนี้ยังมีข้อแนะนำอื่นๆที่เป็นประโยชน์ต่อผู้บริโภคอาทิเช่น การใช้ยาไดโซไพราไมด์ชนิดรับประทานจะต้องเป็นไปตามคำสั่งแพทย์อย่างเคร่งครัด 
อย่างไรก็ตามข้อดีบางประการของยาไดโซไพราไมด์คือสามารถรับประทานก่อนหรือพร้อมอาหารก็ได้ 
ในระหว่างการใช้ยาไดโซไพราไมด์แล้วเกิดอาการวิงเวียน ผู้ป่วยต้องหลีกเลี่ยงการขับขี่ยวดยานพาหนะต่างๆรวมถึงการทำงานกับเครื่องจักรเพราะอาจทำให้เกิดอุบัติเหตุได้ง่าย นอกจากนั้นผู้ ป่วยไม่ควรอยู่ในสถานที่ที่มีอากาศร้อนด้วยอาจกระตุ้นให้เกิดภาวะเป็นลมแดดได้ 
ทั้งนี้ผู้สูงอายุจะเป็นกลุ่มที่จะเกิดอาการข้างเคียงจากยาไดโซไพราไมด์ได้มากกว่าผู้ป่วยกลุ่มอายุอื่น และยานี้ไม่เหมาะที่จะนำไปใช้กับเด็กด้วยยังไม่มีการศึกษาข้อมูลความปลอดภัยที่แน่ชัดทางคลินิก 
กรณีเกิดข้อผิดพลาดในการใช้ยาไดโซไพราไมด์เช่น รับประทานยานี้เกินขนาด อาจสังเกตจากอาการดังต่อไปนี้เช่น เกิดภาวะหัวใจเต้นผิดจังหวะ หยุดหายใจเป็นระยะๆขณะนอนหลับ ขาดสติสัมปชัญญะ หัวใจล้มเหลว ความดันโลหิตต่ำ หัวใจเต้นช้า การรักษาจะต้องรีบนำตัวผู้ป่วยส่งไปพบแพทย์/ไปโรงพยาบาลโดยเร็วทันทีฉุกเฉิน 
ยาไดโซไพราไมด์จัดเป็นยาอันตราย หากใช้ผิดวิธีนอกจากอาการโรคจะไม่ดีขึ้นแล้วอาจส่งผลข้างเคียงมากมาย ดังนั้นเพื่อความปลอดภัยของผู้ป่วย/ผู้บริโภคการใช้ยาไดโซไพราไมด์ควรอยู่ภายใต้การดูแลของแพทย์เท่านั้น 
 ///// ไดโซไพราไมด์มีสรรพคุณ (คุณสมบัติ) อย่างไร? ///// 
ยาไดโซไพราไมด์มีสรรพคุณ/ข้อบ่งใช้เพื่อบำบัดรักษาอาการหัวใจเต้นผิดจังหวะ (Arrhyth mias) 
 ///// ไดโซไพราไมด์มีกลไกการออกฤทธิ์อย่างไร? ///// 
กลไกการออกฤทธิ์ของยาไดโซไพราไมด์คือ ตัวยาจะลดการทำงานของกล้ามเนื้อหัวใจทำให้อัตราการคลายตัวของกล้ามเนื้อหัวใจกลับเป็นปกติ ลดแรงการบีบตัวของกล้ามเนื้อหัวใจ รวมถึงปรับสัญญาณที่ใช้ควบคุมการเต้นของหัวใจให้กลับเป็นปกติ จากกลไกเหล่านี้จึงส่งผลให้เกิดฤทธิ์การรักษาตามสรรพคุณ 
 ///// ไดโซไพราไมด์มีรูปแบบการจัดจำหน่ายอย่างไร? ///// 
ประเทศไทยยาไดโซไพราไมด์มีรูปแบบการจัดจำหน่ายเป็น 
- ยาแคปซูลชนิดรับประทานขนาด 100 และ 150 มิลลิกรัม/แคปซูล 
- ยาเม็ดชนิดรับประทานขนาด 100 มิลลิกรัม/เม็ด 
 ///// ไดโซไพราไมด์มีขนาดรับประทานอย่างไร? ///// 
ยาไดโซไพราไมด์มีขนาดรับประทานเช่น 
- ผู้ใหญ่: รับประทาน 400 - 800 มิลลิกรัม/วันโดยแบ่งรับประทานทุกๆ 6 ชั่วโมง ขนาดรับประทานที่ใช้คงระดับของการรักษาอยู่ที่ 600 มิลลิกรัม/วัน ผู้ที่มีน้ำหนักตัวน้อยกว่า 50 กิโลกรัมลงมาไม่ควรรับประทานยานี้เกิน 400 มิลลิกรัม/วัน 
- เด็ก: ทางคลินิกยังไม่มีข้อมูลเรื่องผลข้างเคียงของยานี้ในเด็กอย่างชัดเจน การใช้ยานี้ในเด็กจึงอยู่ ในดุลพินิจของแพทย์ผู้รักษาเป็นกรณีไป 
*อนึ่ง 
- สามารถรับประทานยานี้ก่อนหรือพร้อมอาหารก็ได้ 
- ผู้ป่วยโรคตับโรคไต แพทย์จะทำการปรับลดขนาดรับประทานตามความเหมาะสม 
*****หมายเหตุ: ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาไดโซไพราไมด์ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาไดโซไพราไมด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไดโซไพราไมด์สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มขนาดรับประทานเป็น 2 เท่า 
อย่างไรก็ตามเพื่อประสิทธิผลของการรักษาควรรับประทานยาไดโซไพราไมด์ตรงเวลา 
 ///// ไดโซไพราไมด์มีผลไม่พึงประสงค์อย่างไร? ///// 
ยาไดโซไพราไมด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ต่อระบบอวัยวะต่างๆของร่างกายดังนี้เช่น 
- ผลต่อระบบทางเดินอาหาร: เช่น ท้องผูก ปากแห้ง คลื่นไส้ ท้องอืด เบื่ออาหาร ท้องเสีย อาเจียน 
- ผลต่อการทำงานของหัวใจ: เช่น มีอาการหัวใจเต้นผิดจังหวะ ความดันโลหิตต่ำ หัวใจล้มเหลว การหดตัวของหัวใจลดลง หัวใจห้องล่างซ้ายทำงานผิดปกติ 
- ผลต่อระบบประสาท: เช่น กระสับกระส่าย นอนไม่หลับ ความรู้สึกสัมผัสเพี้ยน 
- ผลต่อระบบทางเดินปัสสาวะ: เช่น ปัสสาวะขัด ปัสสาวะบ่อย สมรรถภาพทางเพศถดถอย 
- ผลต่อระบบต่อมไร้ท่อ: เช่น เกิดภาวะน้ำตาลในเลือดต่ำ ตับอ่อนมีการปลดปล่อยอินซูลินมากขึ้น 
- ผลต่อผิวหนัง: เช่น เกิดอาการผื่นคัน 
- ผลต่อการมองเห็น: เช่น อาการตาพร่าอาจเกิดขึ้นได้ 
 ///// มีข้อควรระวังการใช้ไดโซไพราไมด์อย่างไร? ///// 
มีข้อควรระวังการใช้ไดโซไพราไมด์เช่น 
- ห้ามใช้กับผู้ที่แพ้ยานี้ 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ โดยไม่มีคำสั่งจากแพทย์ 
- ห้ามปรับขนาดการรับประทานหรือหยุดการใช้ยานี้โดยไม่ได้ขอคำปรึกษาจากแพทย์ 
- ห้ามใช้ยาที่มีสภาพเปลี่ยนแปลงไปจากเดิม 
- ระวังการใช้ยานี้ซ้ำซ้อนกับยาเดิมของผู้ป่วยเช่น ผู้ป่วยมีการรักษาภาวะหัวใจเต้นผิดจังหวะด้วยยาอื่นอยู่ก่อนหน้านี้แล้ว 
- ระหว่างการใช้ยานี้ระวังการเกิดภาวะความดันโลหิตต่ำ แพทย์มักจะแนะนำให้ผู้ป่วยตรวจสอบความดันโลหิตเป็นประจำ 
- ระวังการใช้ยานี้กับผู้ป่วยโรคตับ โรคไต โรคต้อหิน โรคเบาหวาน 
- ปฏิบัติตัวรับประทานยาต่างๆ อาหาร ออกกำลังกาย ตามคำแนะนำของแพทย์ และมาพบแพทย์/มาโรงพยาบาลตามนัดทุกครั้ง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไดโซไพราไมด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไดโซไพราไมด์มีปฏิกิริยาระหว่างยากับยาตัวอื่นอย่างไร? ///// 
ยาไดโซไพราไมด์มีปฏิกิริยาระหว่างยากับยาตัวอื่นเช่น 
- หลีกเลี่ยงการใช้ยาไดโซไพราไมด์ร่วมกับกลุ่มยาที่จะทำให้เกิดภาวะหัวใจเต้นผิดจังหวะติด ตามมา กลุ่มยาดังกล่าวเช่น Astemizole, Apomorphine, Ritodrine, Promethazine, Hydroxyzine, Chloroquine, Propoxyphene, Clozapine, Ondansetron, Sertraline (ยาต้านเศร้า), Amitriptyline 
- การใช้ยาไดโซไพราไมด์ร่วมกับยา Hyoscyamine อาจทำให้เกิดอาการง่วงนอน ตาพร่า ปากแห้ง การทนความร้อนหรืออุณหภูมิสูงของร่างกายได้ไม่ดีเท่าเดิม เหงื่อออกน้อยลง ปัสสาวะขัด หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาไดโซไพราไมด์ร่วมกับยา Amiodarone อาจทำให้มีการรบกวนจังหวะการเต้นของหัวใจด้วยยา Amiodarone จะทำให้ระดับยาไดโซไพราไมด์ในเลือดเพิ่มสูงขึ้นจึงควรหลีกเลี่ยงการใช้ยาร่วมกันหรือแพทย์ปรับขนาดการใช้ยาให้เหมาะสมเป็นกรณีบุคคลไป 
- การใช้ยาไดโซไพราไมด์ร่วมกับยา Atazanavir จะทำให้ร่างกายได้รับอาการข้างเคียงจากยาไดโซไพราไมด์มากขึ้นโดยจะพบอาการปากแห้ง ปวดท้อง ท้องผูก ตาพร่า ปัสสาวะขัด น้ำตาลในเลือดต่ำ กรณีที่จำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นกรณีไป 
 ///// ควรเก็บรักษาไดโซไพราไมด์อย่างไร? ///// 
ควรเก็บยาไดโซไพราไมด์ในช่วงอุณหภูมิ 20 - 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ไดโซไพราไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยาไดโซไพราไมด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
https://en.wikipedia.org/wiki/Disopyramide#Mechanism_of_action  [2016,March5] 
http://www.drugs.com/dosage/disopyramide.html  [2016,March5] 
https://www.mims.com/India/drug/info/disopyramide/?type=full&amp;mtype=generic#Actions  [2016,March5] 
http://www.drugs.com/imprints/searle-2752-norpace-100-mg-2252.html   [2016,March5] 
http://www.drugs.com/drug-interactions/disopyramide-index.html?filter=3&amp;generic_only=  [2016,March5] 
http://www.medindia.net/drug-price/disopyramide.html  [2016,March5]
