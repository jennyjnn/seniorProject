กัญชา (Cannabis)
 ///// บทนำ ///// 
กัญชา (Cannabis หรือ Marijuana หรือ Marihuana) เป็นพืชจำพวกไม้ดอก มีแหล่งกำ เนิด
	ในแถบทวีปเอเชียกลางและเอเชียใต้ อาจจำแนกพืชสกุลกัญชาออกเป็น 3 ชนิดคือ Cannabis 
	sativa, Cannabis indica และ Cannabis ruderalis มนุษย์ใช้กัญชามาเป็นเวลานานทั้งในด้านที่
	นำมาเป็นยารักษาโรคและเสพเป็นสารเสพติด ส่วนของต้นกัญชาที่มักนำมาใช้คือ ก้าน ใบ ดอก
	รวมถึงเมล็ดและน้ำมันจากเมล็ด สารสำคัญในกัญชาที่ออกฤทธิ์ต่อจิตประสาท/สมองคือ Tetrahy 
	drocannabinol หรือจะย่อว่า THC ซึ่งมีอยู่หลายโครงสร้าง 
จากการศึกษาการกระจายตัวของสาร THC ที่สกัดได้จากต้นกัญชาพบว่าการเสพกัญชาโดย
	การสูดดมควัน สาร THC จะถูกดูดซึมเข้าสู่ร่างกายประมาณ 10 - 35% หากเสพโดยการกินและกลืน
	ลงในระบบทางเดินอาหาร การดูดซึมจะลดเหลือประมาณ 6 - 20% ทั้งนี้เมื่อสาร THC เข้าสู่กระแส
	เลือดจะเข้ารวมตัวกับพลาสมาโปรตีนประมาณ 97 - 99% ก่อนที่จะถูกส่งไปเปลี่ยนโครงสร้างทาง
	เคมีที่ตับ ร่างกายต้องใช้เวลาประมาณ 1.6 - 59 ชั่วโมงกำจัดปริมาณสาร THC ในกระแสเลือด 50%
	โดยผ่านทิ้งไปกับปัสสาวะและอุจจาระ ทั้งนี้จะขึ้นอยู่กับวิธีการเสพกัญชานั่นเอง 
เคยมีกลุ่มนักวิทยาศาสตร์ได้นำสาร THC มาศึกษาทดลองทางคลินิก โดยใช้รักษาหลายอา การโรคเช่น ลดอาการหดเกร็งและชักกระตุกของกล้ามเนื้อ ลดอาการปวด อาการของโรคทางกระ เพาะปัสสาวะ รักษาอาการโรคพาร์กินสัน โรคอัลไซเมอร์ และโรคลมชัก ซึ่งผลการตอบสนองของ การรักษาเป็นไปในทิศทางที่ดี 
อดีตที่ผ่านมา กัญชาถูกนำมาผสมกับอาหารด้วยมีฤทธิ์กระตุ้นให้อยากอาหารเพิ่มขึ้น ทาง การแพทย์จึงเลือกใช้สาร THC ที่มีสูตรโครงสร้างเคมีที่ชื่อว่า Dronabinol มาประยุกต์ใช้กับผู้ ป่วยโรคเอดส์และผู้ป่วยโรคมะเร็งที่ได้รับการรักษาด้วยยาเคมีบำบัด ซึ่งพบว่า Dronabinol จะทำให้ลดอาการคลื่นไส้ของผู้ป่วยกลุ่มนี้และทำให้ผู้ป่วยสามารถรับประทานอาหารได้ดีขึ้น 
ยังมีการนำสาร THC ไปใช้ลดความดันของลูกตากับผู้ป่วยด้วยโรคต้อหิน และใช้ลดอาการ  ปวดจากปลอกประสาทอักเสบอีกด้วย แต่คงต้องรอบทสรุปทางคลีนิกในอนาคตอันใกล้นี้ 
หากจะเปรียบเทียบปริมาณผู้คนที่เคยเสพติดกัญชานั้น มีจำนวนมากมายทั่วโลกอย่างไม่น่าเชื่อ จะมีจำนวนเป็นรองก็แต่กลุ่มคนที่ติดสุรา กาแฟ และบุหรี่เท่านั้น ด้วยฤทธิ์ของกัญชาที่ก่อให้เกิดการผ่อนคลาย รู้สึกสนุกสนาน เคลิบเคลิ้มเป็นสุข ลดความวิตกกังวล จนมีผู้รู้เท่าไม่ ถึงการณ์และติดกัญชาเป็นจำนวนมาก 
อาจขยายความเข้าใจเพิ่มเติมได้อีกว่า การเสพกัญชาเป็นเวลานานๆจะนำมาซึ่งสภาวะไตร    กลีเซอไรด์ในเลือดสูง และก่อให้เกิดความผิดปกติของหัวใจ โดยทำให้เกิดภาวะหัวใจล้มเหลว มีความผิดปกติทางสมองจนก่อให้เกิดอาการทางจิตประสาทตามมา ยิ่งเสพเป็นปริมาณมากอาการก็   จะทวีความรุนแรงมากยิ่งขึ้น และอาการที่แสดงให้เห็นถึงความทรมานจากการเสพกัญชานั้นมีมาก มายเช่น วิงเวียน คลื่นไส้ อาเจียนอย่างรุนแรง ปวดท้องมาก หรืออาจมีอาการแพ้เช่น ผื่นคัน ตัวบวม อึดอัด/หายใจไม่ออก/หายใจลำบาก เป็นต้น 
*****อนึ่ง สำหรับประเทศไทยเราจัดให้กัญชาอยู่ในหมวดยาเสพติดให้โทษประเภทที่ 5 ห้ามมิให้ประชาชนมีไว้ครอบครองหรือเสพ อนุญาตให้ใช้ในสถานพยาบาลเท่านั้น โดยเป็นในรูปแบบสารสกัดของ THC ที่มีสัดส่วนแน่นอนและได้มาตรฐานทางการแพทย์เท่านั้น 
 ///// กัญชามีสรรพคุณ (คุณสมบัติ) อย่างไร? ///// 
ฤทธิ์/สรรพคุณของกัญชาทำให้เกิดการผ่อนคลาย รู้สึกสนุกสนาน เคลิบเคลิ้มเป็นสุข ลด ความวิตกกังวล และสาร Dronabinol/THC ในกัญชาที่ถูกสกัดทางเภสัชกรรมได้มีการนำมาใช้เป็นยาบำบัดรักษาอาการดังต่อไปนี้เช่น 
- อาการคลื่นไส้อาเจียนในผู้ป่วยโรคมะเร็งที่ผ่านการได้รับยาเคมีบำบัด และอาการดังกล่าวไม่ตอบสนองต่อยาบรรเทาอาการคลื่นไส้อาเจียนที่มีใช้อยู่ 
-  ช่วยกระตุ้นความอยากอาหารให้กับผู้ป่วยกลุ่มโรคเอดส์หรือผู้ป่วยโรคมะเร็งระยะสุดท้าย 
 ///// กัญชามีกลไกการออกฤทธิ์อย่างไร? ///// 
กลไกการออกฤทธิ์ของสาร THC ในกัญชาคือ สาร THC จะเข้าจับกับตัวรับในสมองซึ่งมีชื่อเรียกเฉพาะว่า Cannabinoid receptor ซึ่งจะส่งผลต่อความจำ การมีสติ และความคิด รวมถึงความสมดุลในการเคลื่อนไหวของร่างกาย และความอยากอาหาร นักวิทยาศาสตร์จึงได้นำกลไกการออกฤทธิ์ที่มีผลกระตุ้นความอยากอาหารและส่งผลลดอาการคลื่นไส้มาประยุกต์ใช้ทางคลินิกกับผู้ป่วยโรคเอดส์และผู้ป่วยโรคมะเร็งที่ต้องใช้ยาเคมีบำบัดและ/หรือโรคมะเร็งระยะสุดท้ายตามลำดับ 
 ///// ยาสกัดจากกัญชามีรูปแบบการจัดจำหน่ายอย่างไร? ///// 
ยาสกัดจากกัญชามีรูปแบบการจัดจำหน่ายเป็นยาแคปซูลชนิดรับประทาน ขนาดบรรจุของ Dronabinol 2.5, 5 และ 10 มิลลิกรัม/แคปซูล 
 ///// ยาสกัดจากกัญชามีขนาดรับประทานอย่างไร? ///// 
ยาสกัดจากกัญชามีขนาดรับประทานดังนี้เช่น 
 ///// ก.สำหรับกระตุ้นให้อยากอาหาร: ///// 
- ผู้ใหญ่: รับประทานขนาด 2.5 มิลลิกรัมวันละ 2 ครั้งก่อนอาหาร หากผู้ป่วยมีอาการข้างเคียงจากยานี้สามารถลดขนาดรับประทานเป็น 2.5 มิลลิกรัมวันละครั้งก่อนอาหาร ขนาดรับประทานสูงสุดคือ 20 มิลลิกรัม/วันโดยแบ่งรับประทาน 4 ครั้ง/วัน 
 ///// ข.สำหรับลดอาการคลื่นไส้อาเจียนจากเคมีบำบัด: ///// 
- ผู้ใหญ่: ให้ผู้ป่วยรับประทานขนาด 5 มิลลิกรัม/พื้นที่ผิวของร่างกาย 1 ตารางเมตร ก่อนเข้ารับการทำเคมีบำบัด 1 - 3 ชั่วโมง หลังจากการทำเคมีบำบัดแล้วให้ยานี้กับผู้ป่วยทุกๆ 2 - 4 ชั่วโมง การให้ยากับผู้ป่วยมีความถี่อยู่ที่ 4 - 6 ครั้ง/วัน หากการตอบสนองของผู้ป่วยยังไม่ดีขึ้นประกอบกับผู้ป่วยไม่มีอาการข้างเคียงจากยา สามารถเพิ่มขนาดการรับประทานต่อครั้งได้อีก 2.5 มิลลิกรัม/พื้นที่ผิวของร่างกาย 1 ตารางเมตรหรือใช้ยาตามคำสั่งแพทย์ 
*อนึ่ง: 
- เด็ก: ยังไม่มีข้อมูลทางการศึกษาที่แน่ชัดถึงการใช้ยานี้ในเด็ก การใช้ยานี้ในเด็กจึงต้องอยู่ในดุลพินิจของแพทย์ผู้รักษา 
- 	ควรรับประทานยานี้ก่อนอาหาร 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาสกัดกัญชา ผู้ป่วยควรแจ้งแพทย์/พยาบาลและเภสัชกร ดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยากัญชาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// ยาสกัดจากกัญชามีผลไม่พึงประสงค์อย่างไร? ///// 
สามารถพบอาการข้างเคียงของสารสกัดกัญชาที่ใช้ในรูปแบบของยารับประทานดังนี้ เช่น อารมณ์เปลี่ยน/อารมณ์แปรปรวน สับสน หัวใจเต้นเร็ว ประสาทหลอน สูญเสียความทรงจำ ขาดสติ วิตกกังกล ตาพร่า หนาวสั่น เป็นลม เหงื่อออกมาก และอ่อนเพลีย เป็นต้น 
 ///// มีข้อควรระวังการใช้กัญชาในรูปแบบของยาสกัดอย่างไร? ///// 
มีข้อควรระวังการใช้กัญชาในรูปแบบของยาสกัดกัญชาดังนี้เช่น 
-  ห้ามใช้กับผู้ที่แพ้ยานี้ 
- ห้ามใช้ยานี้กับเด็กที่มีอายุต่ำกว่า 18 ปีลงมา 
-  ห้ามปรับขนาดรับประทานด้วยตนเอง 
-  ระวังการใช้ยานี้กับผู้สูงอายุ สตรีตั้งครรภ์ และสตรีที่อยู่ในภาวะให้นมบุตร 
-  ระวังการใช้ยานี้กับผู้ป่วยโรคหัวใจด้วยมีโอกาสเกิดภาวะความดันโลหิตต่ำหรือไม่ก็ความดันโลหิตสูงและมีภาวะหัวใจเต้นเร็วร่วมด้วย 
- ระหว่างการได้รับยา Dronabinol ควรหลีกเลี่ยงการขับขี่ยวดยานพาหนะเพราะจะเกิดอุบัติ เหตุได้สูงจากภาวะทางอารมณ์/จิตใจและสายตา 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวม Dronabinol จากกัญชาด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาสกัดจากกัญชามีปฏิกิริยาระหว่างยากับยาตัวอื่นอย่างไร? ///// 
ยาสกัดจากกัญชามีปฏิกิริยาระหว่างยากับยาตัวอื่นดังนี้เช่น 
- หลีกเลี่ยงการใช้ Dronabinol/ยาสกัดกัญชากับยา Buprenorphine ด้วยจะทำให้กดการทำงานของสมอง ส่งผลต่อการหายใจ และอาจเกิดอาการโคม่าและเสียชีวิต (ตาย) ในที่สุด 
- การใช้ Dronabinol ร่วมกับยา Hydrocodone (ยาแก้ปวดกลุ่ม Opioid), Chlorphenira mine จะก่อให้เกิดอาการวิงเวียน ง่วงนอนมาก ขาดสติสัมปชัญญะ หากไม่มีความจำเป็นใดๆ ควรหลีกเลี่ยงการใช้ยาร่วมกัน 
- การใช้ Dronabinol ร่วมกับยา Amitriptyline, Amoxapine (ยารักษาโรคซึมเศร้า), Desipramine (ยารักษาโรคซึมเศร้า) และ Tricyclic antidepressants จะก่อให้เกิดภาวะหัวใจ เต้นเร็ว ความดันโลหิตสูง ง่วงนอนมาก หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ Dronabinol ร่วมกับยา Amphetamines, Cocaine และยาในกลุ่ม Sympathomi metic จะก่อให้เกิดภาวะหัวใจเต้นเร็ว ความดันโลหิตสูง หรือก่อให้เกิดความเป็นพิษต่อหัวใจ จึงควรหลีกเลี่ยงการใช้ยาร่วมกัน 
 ///// ควรเก็บรักษายาสก้ดจากกัญชาอย่างไร? ///// 
ควรเก็บยาสกัดกัญชาในช่วงอุณหภูมิ 8 - 15 องศาเซลเซียส (Celsius) ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง 
 ///// ยาสกัดจากกัญชามีชื่ออื่นอีกไหม? ผลิตจากบริษัทอะไรบ้าง? ///// 
ยาสกัดกัญชาที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Cannabis [2015,May23] 
http://en.wikipedia.org/wiki/Tetrahydrocannabinol#Appetite_and_taste [2015,May23] 
http://en.wikipedia.org/wiki/Tetrahydrocannabinol#Appetite_and_taste [2015,May23] 
http://teens.drugabuse.gov/educators/nida-teaching-guides/mind-over-matter/teachers-guide/marijuana/mechanism-action [2015,May23] 
http://teens.drugabuse.gov/educators/nida-teaching-guides/mind-over-matter/marijuana/marijuana-invades-brain [2015,May23] 
http://www.webmd.com/drugs/2/drug-9308/marinol-oral/details#uses[2015,May23] 
http://www.drugs.com/mtm/dronabinol.html [2015,May23] 
http://www.drugs.com/dosage/marinol.html [2015,May23] 
http://www.drugs.com/drug-interactions/dronabinol,marinol-index.html?filter=3&amp;generic_only= [2015,May23] 
http://www.nlm.nih.gov/medlineplus/druginfo/meds/a607054.html#storage-conditions [2015,May23] 
http://www.fda.gov/ohrms/dockets/dockets/05n0479/05N-0479-emc0004-04.pdf [2015,May23] 
http://www.accessdata.fda.gov/drugsatfda_docs/label/2006/018651s025s026lbl.pdf[2015,May23]
