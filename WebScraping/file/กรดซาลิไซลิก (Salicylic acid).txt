กรดซาลิไซลิก (Salicylic acid)
 ///// บทนำ ///// 
ยากรดซาลิไซลิก (Salicylic acid) หรือจะเรียกอีกชื่อหนึ่งว่า Monohydroxy benzoic acid มีลักษณะเป็นผงผลึกไม่มีสี กรดซาลิไซลิกที่พบในธรรมชาติจะเกิดอยู่ในกระบวนการสัง   เคราะห์แสงและการเจริญเติบโตของพืช หรือในกระบวนการเผาผลาญของยาแอสไพรินในร่าง  กายมนุษย์ก็จะได้ผลิตผลเป็นกรดซาลิไซลิกออกมาเช่นกัน 
ตั้งแต่อดีตทางคลีนิกได้นำยากรดซาลิไซลิกมาใช้เป็นยาลดไข้ ปัจจุบันยากรดซาลิไซลิกถูกนำมาผลิตเป็นยาเตรียมประเภทยาทาผิวภายนอก โดยระบุสรรพคุณต่างๆเช่น รักษาโรคผื่น ผิวหนังอักเสบ สิว โรคสะเก็ดเงิน โรคผิวหนังเกล็ดปลา โรคตาปลา และโรคหูด เป็นต้น จะสัง  เกตได้ว่ากรดซาลิไซลิกถูกใช้เพื่อวัตถุประสงค์ยับยั้งอาการลุกลามของโรคทางผิวหนัง 
คณะกรรมการอาหารและยาของไทยได้บรรจุให้กรดซาลิไซลิกอยู่ในบัญชียาหลักแห่ง  ชาติ และมีวัตถุประสงค์การใช้เพื่อรักษาหูด ตาปลา สะเก็ดเงิน ทั้งนี้ขึ้นอยู่กับอาการโรคที่สอด  คล้องกับสูตรตำรับต่างๆที่นำมาขึ้นทะเบียน 
เราจะพบเห็นการจำหน่ายยาที่มีกรดซาลิไซลิกเป็นองค์ประกอบได้ตามร้านขายยาและมีใช้ตามสถานพยาบาลโดยทั่วไป อย่างไรก็ตามผู้ป่วย/ผู้บริโภคไม่สมควรจะซื้อหายาประเภทนี้ มาใช้โดยมิได้ขอความเห็นจากแพทย์หรือปรึกษาเภสัชกรก่อน ด้วยยังมีข้อจำกัดของการใช้ยา อีกมากมายอาทิเช่น ห้ามใช้กรดซาลิไซลิกทาบริเวณที่มีแผลเปิด ห้ามกลืนยา (เมื่อใช้ป้ายในช่องปาก) ห้ามใช้ทาผิวหนังที่อยู่ในภาวะระคายเคืองหรือติดเชื้อ ประกอบกับมีข้อควรระวัง หลายประการที่ต้องทำความเข้าใจก่อนที่จะใช้ยาประเภทนี้ 
 ///// กรดซาลิไซลิกมีสรรพคุณ (คุณสมบัติ) อย่างไร? ///// 
ยากรดซาลิไซลิกมีสรรพคุณดังนี้เช่น 
-  ใช้รักษาสิว หูด ตาปลา โรคสะเก็ดเงิน โรคผิวหนังเกล็ดปลา 
-   รักษาอาการติดเชื้อตามผิวหนัง 
 ///// กรดซาลิไซลิกมีกลไกการออกฤทธิ์อย่างไร? ///// 
กลไกการออกฤทธิ์ของยากรดซาลิไซลิกคือ ตัวยาจะออกฤทธิ์โดยทำให้ผิวหนังค่อยๆหลุดลอก ประกอบกับมีฤทธิ์ในการต้านเชื้อโรคเช่น แบคทีเรีย เชื้อรา ได้ระดับหนึ่ง หากใช้กรดซาลิไซลิกที่มีความเข้มข้นมากขึ้นจะเกิดฤทธิ์กัดทำลายเนื้อเยื่อของชั้นผิวหนัง จากกลไกเหล่านี้จึงก่อให้เกิดฤทธิ์ตามสรรพคุณ 
 ///// กรดซาลิไซลิกมีรูปแบบการจัดจำหน่ายอย่างไร? ///// 
ยากรดซาลิไซลิกมีรูปแบบการจัดจำหน่ายดังนี้เช่น 
ก. ยาขี้ผึ้งทาผิวที่ผสมร่วมกับยาอื่น: 
- Betamethasone 0.05% + Salicylic acid 3% 
- Benzoic acid 6% + Salicylic acid 4% + Zinc oxide 10% 
- Betamethasone valerate 0.1 กรัม + Salicylic acid 3 กรัม/ยา 100 กรัม 
- Betamethasone dipropionate 0.64 มิลลิกรัม + Salicylic acid 30 มิลลิกรัม/กรัม 
- Flumetasone pivalate 0.02 + Salicylic acid 3% 
ข. ยาน้ำ/โลชั่นทาผิวที่ผสมร่วมกับยาอื่น: 
Salicylic acid 0.25 กรัม + Liquefied phenol 0.015 มิลลิลิตร/มิลลิลิตร 
Salicylic acid 16.7% + Lactic acid 16.7% 
Salicylic acid 3.5% + Benzoic acid 6.5% 
Fluorouracil 0.5% + Salicylic acid 10% + Dimethyl sulfoxide 8% 
ค. เป็นส่วนประกอบของยาหยอดตา: 
- Boric acid 2% + Sodium borate 0.5% + Allantoin 0.05% + Chlorbutanol 0.02% +  Salicylic acid 0.025% + Zinc sulfate 0.004% + Witch hazel distilled 12.95% 
 ///// กรดซาลิไซลิกมีขนาดการบริหารยาอย่างไร? ///// 
จากสูตรตำรับยากรดซาลิไซลิกที่มีมากมาย ขนาดการใช้ยานี้ที่เหมาะกับอาการโรคแต่ละประเภทจะมีแตกต่างกันออกไป การใช้ยาแต่ละสูตรตำรับได้อย่างเหมาะสมจึงควรเป็นไปตามดุลย พินิจของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยากรดซาลิไซลิก ผู้ป่วยควรแจ้งแพทย์/พยาบาลและเภสัชกรดังนี้ 
-  ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยากรดซาลิไซลิกอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// กรดซาลิไซลิกมีผลไม่พึงประสงค์อย่างไร? ///// 
ยากรดซาลิไซลิกสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น เกิดการระคายเคืองต่อผิวหนังหรือก่อให้เกิดการแพ้ มีภาวะผิวแห้ง หากใช้ยากรดซาลิไซลิกเป็นเวลานานๆอาจก่อให้เกิดผลกระทบต่อระบบการทำงานภายในร่างกายได้เช่นกัน (จากยาถูกดูดซึมและสะสมในร่างกายได้มากขึ้น) เช่น คลื่นไส้ ระคายเคืองกระเพาะอาหาร หูอื้อ 
 ///// มีข้อควรระวังการใช้กรดซาลิไซลิกอย่างไร? ///// 
มีข้อควรระวังการใช้ยากรดซาลิไซลิกดังนี้เช่น 
-  ห้ามใช้กับผู้ที่แพ้ยากรดซาลิไซลิก 
-  ห้ามใช้ผลิตภัณฑ์ประเภทยากรดซาลิไซลิกที่ใช้ทาผิวมาใช้กับตา 
-  ห้ามรับประทาน/ห้ามกลืนเมื่อใช้ยาป้ายแผลในช่องปาก 
-  ห้ามใช้ผลิตภัณฑ์นี้กับบริเวณที่มีแผลเปิดหรือแผลฉีกขาด รวมถึงผิวหนังที่มีลักษณะเป็นเนื้อเยื่ออ่อนบาง (เช่น อวัยวะเพศ) หรือเยื่อเมือก 
-  หลีกเลี่ยงการใช้ยานี้เป็นเวลานานๆหรือทาเป็นบริเวณกว้างบนพื้นที่ผิวของร่างกาย 
-  ระวังการใช้ยานี้กับเด็ก ผู้สูงอายุ สตรีตั้งครรภ์ และสตรีที่อยู่ในภาวะให้นมบุตร 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมกรดซาลิไซลิกด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// กรดซาลิไซลิกมีปฏิกิริยาระหว่างยากับยาตัวอื่นอย่างไร? ///// 
ยาประเภทกรดซาลิไซลิกเป็นยาใช้ภายนอกจึงยังไม่พบปฏิกิริยาระหว่างยากับยารับประทานชนิดใดๆ 
 ///// ควรเก็บรักษากรดซาลิไซลิกอย่างไร? ///// 
สามารถเก็บยากรดซาลิไซลิกภายใต้อุณหภูมิห้องที่เย็น ห้ามเก็บในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// กรดซาลิไซลิกมีชื่ออื่นอีกไหม? ผลิตจากบริษัทอะไรบ้าง? ///// 
ยากรดซาลิไซลิกที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Salicylic_acidrel [2015,May23] 
http://www.nlm.nih.gov/medlineplus/druginfo/meds/a607072.html[2015,May23] 
http://www.mims.com/Thailand/drug/search/?q=salicylic%20acid&amp;page=1rel [2015,May23] 
http://drug.fda.moph.go.th:81/nlem.in.th/search?keyword=salicylic+acid[2015,May23]
