ยาโอเมพราโซล (Omeprazole)
 ///// บทนำ ///// 
โอเมพราโซล (Omeprazole) เป็นยาที่ใช้รักษาอาการกรดไหลย้อน แผลในกระเพาะอา หารและลำไส้ นอกจากนี้ยังใช้ร่วมกับยาปฏิชีวนะเพื่อกำจัดเชื้อ H. pylori (การติดเชื้อเอชไพ โลไร) ที่มักจะฝังตัวอยู่ในผนังกระเพาะอาหาร และทำให้แผลในกระเพาะอาหารหายช้า จัดจำ หน่ายครั้งแรกในประเทศอเมริกา เมื่อปีค.ศ.1989 (พ.ศ. 2532) ประเทศไทยเราสามารถหาซื้อยานี้ได้ตามร้านขายยาทั่วไป อีกทั้งมีใช้ในโรงพยาบาลของรัฐบาลและเอกชน 
หลังรับประทาน ยาจะถูกดูดซึมเข้าทางลำไส้เล็ก ภายใน 3-6 ชั่วโมงและถูกเปลี่ยนโครงสร้างที่ตับ ระดับยาในกระแสเลือดจะลดลงครึ่งหนึ่ง ภายในเวลา 1 - 1.2 ชั้วโมง 
โอเมพราโซลจะถูกขับออกจากร่างกายได้ทั้งทางปัสสาวะและอุจจาระ การใช้ยาต้องอยู่ภายในคำสั่งแพทย์เท่านั้น ไม่สมควรไปหาซื้อยามารับประทานเอง 
 ///// ยาโอเมพราโซลมีสรรพคุณ (คุณสมบัติ) อย่างไร? ///// 
ยาโอเมพราโซล มีสรรพคุณ ดังนี้ 
-  ใช้รักษาอาการกรดไหลย้อน 
-  รักษาแผลในกระเพาะอาหารและลำไส้ 
 ///// ยาโอเมพราโซลมีกลไกการออกฤทธิ์อย่างไร? ///// 
ยาโอเมพราโซล จะออกฤทธิ์ยับยั้งเอนไซม์ที่เรียกว่า Hydrogen-potassium Adenosinetriphosphatase ทำให้ลดการหลั่งกรดในกระเพาะอาหาร จึงทำให้อาการกรดไหลย้อน และแผลที่เกิดในกระเพาะอาหาร - ลำไส้ดีขึ้น 
 ///// ยาโอเมพราโซลมีรูปแบบการจัดจำหน่ายอย่างไร? ///// 
ยาโอเมพราโซลในประเทศไทยมีทั้งรูปแบบของยารับประทานและยาฉีด 
- ยาแค็ปซูลขนาด 20 มิลลิกรัม 
- ยาเม็ดขนาด 20 มิลลิกรัม 
- ยาฉีดขนาด 40 มิลลิกรัม 
 ///// ยาโอเมพราโซลมีขนาดรับประทานอย่างไร? ///// 
ขนาดรับประทานของยาโอเมพราโซล คือ 
ก.	ผู้ใหญ่ 
- แผลในลำไส้ รับประทานครั้งละ 20 มิลลิกรัม วันละครั้งก่อนอาหารเป็นเวลา 2 - 4 สัปดาห์ สำหรับแผลในลำไส้เรื้อรัง รับประทานครั้งละ 40 มิลลิกรัม วันละครั้งก่อนอาหาร 
- 
- แผลในกระเพาะอาหาร รับประทานครั้งละ 20 มิลลิกรัม วันละครั้งก่อนอาหารเป็นเวลา 4 - 8 สัปดาห์ สำหรับแผลในกระเพาะอาหารเรื้อรัง รับประทานครั้งละ 40 มิลลิกรัม วันละครั้งก่อนอา หาร 
-  สำหรับกรดไหลย้อน รับประทาน 20 มิลลิกรัม วันละครั้งก่อนอาหาร เป็นเวลา 4 – 8 สัปดาห์ และเมื่อป้องกันการกลับมาเป็นใหม่ให้รับประทาน ครั้งละ 10 มิลลิกรัม และเพิ่มเป็น 20 - 40 มิลลิกรัมวันละครั้ง 
ขนาดและระยะเวลาในการรับประทานยาต้องอยู่ภายใต้คำสั่งของแพทย์เท่านั้น 
ข.	ในเด็ก การรับประทานยา ต้องแพทย์เป็นผู้สั่งเท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาโอเมพราโซลด้วย ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาโอเมพราโซลอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลาย ประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาโอเมพราโซล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาโอเมพราโซลมีผลไม่พึงประสงค์อย่างไร? ///// 
โอเมพราโซลสามารถก่อให้เกิดผลไม่พึงประสงค์ (ผลข้างเคียง) ดังนี้ คือ ปวดศีรษะ ท้อง เสีย ท้องผูก ปวดท้อง คลื่นไส้ อาเจียน ท้องอืด อาจพบผื่นคันได้บ้าง วิงเวียน ปริมาณเอนไซม์ในตับเพิ่มขึ้น (ตับอักเสบ) 
 ///// มีข้อควรระวังการใช้ยาโอเมพราโซลอย่างไร? ///// 
ยาโอเมพราโซลมีข้อควรระวังในการใช้ยา คือ 
-  ห้ามใช้ยากับผู้ที่แพ้ยาโอเมพราโซล 
-  ห้ามใช้ยากับหญิงตั้งครรภ์และหญิงที่อยู่ภาวะให้นมบุตร 
-  ระวังการใช้ยากับผู้ป่วยด้วยโรคตับ 
-  ระวังการใช้ยาในเด็กเล็กและผู้สูงอายุ 
***** อนึ่ง 
ทุกคนต้องตระหนักถึงความปลอดภัยจากการใช้ "ยา” ที่รวมถึง ยาแผนปัจจุบันทุกชนิด(รวมถึงยาโอเมพราโซลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาโอเมพราโซลมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยาโอเมพราโซลกับยาอื่นๆ เช่น 
- การใช้ยาโอเมพราโซลร่วมกับยาคลายความวิตกกังวล (ยาครายเครียด) จะส่งผลต่อการทำงานของเอนไซม์ในตับ และทำให้ระดับยาคลายความวิตกกังวลมีระยะเวลาอยู่ในร่างกายได้นานขึ้น ทำให้อาการข้างเคียง (ผลข้างเคียง) ต่างๆ ของยาคลายความวิตกกังวลแสดงผลกระทบต่อร่าง กายได้มากมายตามมา เช่น ง่วงนอนมาก หายใจติดขัด/หายใจลำบาก ยาคลายความวิตกกังวลดังกล่าว เช่น Alprazolam, Diazepam 
- การใช้โอเมพราโซลร่วมกับยาต้านการแข็งตัวของเลือด สามารถเพิ่มความเสี่ยงของการตกเลือดหรือเลือดออกง่าย (ถึงแม้จะพบได้น้อยรายก็ตาม) รวมไปถึง อาการบวม คลื่นไส้ ปวดศีรษะ วิงเวียน อ่อนเพลีย ควรต้องให้แพทย์เป็นผู้ปรับขนาดการรับประทานของยาให้เหมาะสมกับร่าง กายของผู้ป่วย ยาต้านการแข็งตัวของเลือดดังกล่าว เช่น Dicumarol, Warfarin 
- การใช้โอเมพราโซลร่วมกับยาวิตามินรวมที่มีเหล็กเป็นองค์ประกอบ เพื่อบำรุงเลือดหรือรักษาอาการโลหิตจาง สามารถทำให้การดูดซึมของธาตุเหล็กลดน้อยลง จนส่งผลให้การบำรุงเลือดด้อยประสิทธิภาพลง ควรต้องปรับระยะเวลาของการรับประทานไม่ให้ตรงกัน ทั้งนี้ แพทย์ เภสัชกร จะเป็นผู้แนะนำวิธีรับประทานที่ถูกต้อง 
- การใช้โอเมพราโซลร่วมกับยาลดไขมันบางกลุ่ม อาจก่อให้เกิดความเสียหายต่อตับหรือทำให้เกิดการทำลายตัวเองของกล้ามเนื้อลาย (Rhabdomyolysis) ยาลดไขมันดังกล่าว เช่น Simivastatin, Atovastatin 
 ///// ควรเก็บรักษายาโอเมพราโซลอย่างไร? ///// 
สามารถเก็บยาโอเมพราโซล ในอุณหภูมิห้อง บรรจุในภาชนะที่ปิดมิดชิด พ้นแสงแดดและความชื้น และเก็บยาให้พ้นมือเด็ก 
 ///// ยาโอเมพราโซลมีชื่ออื่นอีกไหม? ผลิตจากบริษัทอะไรบ้าง? ///// 
ยาโอเมพราโซลมีชื่อการค้า และชื่อบริษัทผู้ผลิตในประเทศไทย เช่น 
 
 ///// บรรณานุกรม ///// 
http://en.wikipedia.org/wiki/Omeprazole [2014,April1]. 
http://www.drugs.com/drug-interactions/omeprazole.html [2014,April1]. 
http://www.healthcentral.com/acid-reflux/r/medications/omeprazole-oral-3766/dosage
