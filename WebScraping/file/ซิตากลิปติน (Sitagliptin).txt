ซิตากลิปติน (Sitagliptin)
 ///// บทนำ ///// 
ยาซิตากลิปติน (Sitagliptin) เป็นยารักษาโรคเบาหวานชนิด 2 (Diabetes mellitus type 2) ถูกออกแบบในรูปยารับประทาน สามารถใช้เป็นลักษณะของยาเดี่ยว หรือใช้ร่วมกับยารักษาโรคเบาหวานตัวอื่นอีก เช่น Metformin หรือ Thiazolidinedione 
ยาซิตากลิปตินถูกวางจำหน่ายในปี ค.ศ. 2007 (พ.ศ. 2550) โดยใช้ชื่อการค้าว่า ‘Janu via’ จากนั้นมีการพัฒนาต่อยอด โดยนำยาซิตากลิปตินมาผสมกับยาเมทฟอร์มินและวางจำ หน่ายภายใต้ชื่อการค้าว่า ‘Janumet ‘ ในปี ค.ศ. 2011 (พ.ศ. 2554) 
จากการศึกษาเรื่องการกระจายตัวของยาเมื่อเข้าสู่ร่างกายพบว่า ซิตากลิปตินสามารถจับตัวกับโปรตีนในเลือดได้ประมาณ 38% และถูกเปลี่ยนโครงสร้างทางเคมีโดยอวัยวะตับ ร่างกายต้องใช้เวลาประมาณ 12 ชั่วโมงในการกำจัดยาออกจากกระแสเลือด 50% โดยผ่านมากับปัสสาวะและอุจจาระ 
ด้วยยาซิตากลิปติน เป็นยาที่พึ่งเข้าวงการตลาดยามาไม่กี่ปี และยังมิได้ถูกบรรจุลงในบัญ ชียาหลักแห่งชาติ แต่ก็สามารถพบเห็นการใช้ยานี้ในสถานพยาบาลได้เช่นกัน 
ยาซิตากลิปตินจัดอยู่ในหมวดยาควบคุมพิเศษ แต่สูตรตำรับที่มีซิตากลิปตินผสมรวมกับยาเมทฟอร์มินจะถูกจัดอยู่ในหมวดยาอันตราย ซึ่งมีข้อห้ามใช้ ข้อควรระวังมากมาย การใช้ยานี้จึงต้องเป็นไปตามคำสั่งแพทย์เท่านั้น 
 ///// ยาซิตากลิปตินมีสรรพคุณ (คุณสมบัติ) อย่างไร? ///// 
ยาซิตากลิปตินมีสรรพคุณใช้เป็นยาเดี่ยวในการรักษาโรคเบาหวานชนิด 2 หรือใช้ร่วมผสมกับยารักษาโรคเบาหวานตัวอื่น เช่น เมทฟอร์มิน (Metformin), ซัลโฟนิลยูเรีย (Sulfonylurea) หรือใช้ร่วมกับฮอร์โมนอินซูลิน 
 ///// ยาซิตากลิปตินมีกลไกการออกฤทธิ์อย่างไร? ///// 
ยาซิตากลิปตินมีกลไกการออกฤทธิ์ โดยตัวยาจะออกฤทธิ์ต่อกระบวนการเคมีในร่างกาย ส่งผลให้เพิ่มการหลั่งฮอร์โมนอินซูลิน และยับยั้งการหลั่งฮอร์โมนกลูคากอน (Glucagon: ฮอร์ โมนอีกชนิดหนึ่งที่สร้างจากตับอ่อนเช่นเดียวกับอินซูลิน แต่มีหน้าที่เพิ่มระดับน้ำตาลในเลือด) จากกลไกนี้ทำให้ระดับน้ำตาลในเลือดลดลงอยู่ในระดับปกติ และมีฤทธิ์ในการรักษาโรคเบา หวานตามสรรพคุณ 
 ///// ยาซิตากลิปตินมีรูปแบบการจัดจำหน่ายอย่างไร? ///// 
ยาซิตากลิปตินมีรูปแบบการจัดจำหน่าย ดังนี้ 
- รูปแบบยาเดี่ยว ชนิดเม็ด ขนาดความแรง 25, 50, และ 100 มิลลิกรัม/เม็ด 
- รูปแบบยาผสมกับเมทฟอร์มิน (Metformin) ชนิดเม็ด ขนาดความแรง 50/500 มิลลิกรัม/เม็ด (ซิตากลิปติน 50 มิลลิกรัม + เมทฟอร์มิน 500 มิลลิกรัม) 
 ///// ยาซิตากลิปตินมีขนาดรับประทานอย่างไร? ///// 
ยาซิตากลิปตินมีขนาดรับประทาน ดังนี้ 
ก. ในรูปแบบของยาเดี่ยว: รับประทานครั้งละ 100 มิลลิกรัม วันละครั้ง หรือใช้ควบคู่กับยารักษาโรคเบาหวานตัวอื่น เช่น เมทฟอร์มิน (Metformin), ซัลโฟนิลยูเรีย, หรืออินซูลิน ซิตากลิปตินสามารถรับประทานก่อนหรือหลังอาหารก็ได้ 
ข. ในรูปแบบของยาผสม (ซิตากลิปติน 50 มิลลิกรัม + เมทฟอร์มิน 500 มิลลิกรัม/เม็ด): รับประทานครั้งละ 1 เม็ด วันละ 2 ครั้ง เช้า - เย็น หลังอาหาร 
*****หมายเหตุ: 
- ขนาดรับประทานสูงสุดของยาซิตากลิปติน ต้องไม่เกิน 100 มิลลิกรัม/วัน 
- การปรับขนาดการใช้ยาสำหรับผู้ป่วย ต้องเป็นไปตามดุลยพินิจของแพทย์ผู้รักษา ผู้ป่วย ไม่ควรปรับขนาดรับประทาน หรือหยุดการใช้ยาด้วยตนเอง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาซิตากลิปติน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาซิตากลิปติน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลาย ประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาซิตากลิปติน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาซิตากลิปตินมีผลไม่พึงประสงค์อย่างไร? ///// 
ยาซิตากลิปตินสามารถก่อให้เกิดผลไม่พึงประสงค์ (ผลข้างเคียง) ดังนี้ เช่น มีอาการน้ำ ตาลในเลือดต่ำ (เช่น หิว คลื่นไส้ วิงเวียน เป็นลม) อาจพบภาวะตับอ่อนอักเสบ ส่วนภาวะไตล้ม เหลวและอาการแพ้ยา ยังไม่ได้รับการยืนยันอย่างเป็นทางการในผู้ป่วยที่เคยใช้ยานี้ 
 ///// มีข้อควรระวังการใช้ยาซิตากลิปตินอย่างไร? ///// 
มีข้อควรระวังการใช้ยาซิตากลิปติน ดังนี้ 
- ห้ามใช้ยานี้กับผู้ที่แพ้ยาซิตากลิปติน 
- หากพบอาการวิงเวียนศีรษะเมื่อใช้ยานี้ ควรให้ผู้ป่วยรีบปรึกษาแพทย์/ไปโรงพยาบาลทันที 
- ระวังการใช้ยาซิตากลิปตินกับผู้ป่วยเบาหวานชนิด 1 
- ระวังการใช้ยานี้กับผู้ป่วยด้วยโรคไตล้มเหลวและผู้ป่วยตับอ่อนอักเสบ 
- ระวังภาวะน้ำตาลในเลือดต่ำ เมื่อใช้ร่วมกับยารักษาโรคเบาหวานตัวอื่นๆ จึงควรเฝ้าระ วังและควบคุมระดับน้ำตาลในเลือดหลังมีการใช้ยานี้อย่างใกล้ชิด 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร ซึ่งในสัตว์ทดลองพบ ว่าซิตากลิปติน สามารถผ่านมากับน้ำนม แต่ยังไม่มีการศึกษากับมนุษย์ จึงไม่สมควรใช้ยานี้กับหญิงตั้งครรภ์และหญิงที่อยู่ในภาวะให้นมบุตร 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมยาซิตากลิปตินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.comบทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาซิตากลิปตินมีปฏิกิริยาระหว่างยากับยาตัวอื่นอย่างไร? ///// 
ยาซิตากลิปตินมีปฏิกิริยาระหว่างยากับยาตัวอื่น ดังนี้ 
- การใช้ยาซิตากลิปตินร่วมกับเครื่องดื่มที่มีแอลกอฮอล์ อาจเกิดภาวะน้ำตาลในเลือดสูงหรือต่ำได้ทั้ง 2 อย่าง ดังนั้น ห้ามรับประทานยาพร้อมกับดื่มเครื่องดื่มที่มีแอลกอฮอล์เป็นส่วน ผสมโดยเด็ดขาด 
- การใช้ยาซิตากลิปตินร่วมกับยาสเตียรอยด์ เช่น Dexamethasone อาจทำให้การควบ คุมน้ำตาลในกระแสเลือดของซิตากลิปตินด้อยประสิทธิภาพลง หากมีความจำเป็นต้องใช้ร่วม กัน อาจต้องปรับขนาดการรับประทานของยาทั้งคู่ และมีการควบคุมน้ำตาลในเลือดอย่างใกล้ชิด 
- การใช้ยาซิตากลิปตินร่วมกับยาที่มีส่วนผสมของยาบรรเทาอาการหวัด เช่น Pseudo ephedrine สามารถทำให้ระดับน้ำตาลในเลือดเพิ่มขึ้นได้ แพทย์จะเป็นผู้ปรับขนาดการรับประ ทานให้เหมาะสมเมื่อมีการใช้ยาร่วมกัน 
- การใช้ยาซิตากลิปตินร่วมกับยาเม็ดคุมกำเนิดที่มีส่วนผสมของฮอร์โมนสังเคราะห์ เช่น Ethinyl estradiol และ Drospirenone สามารถส่งผลให้ประสิทธิภาพของการลดน้ำตาลในเลือดของซิตากลิปตินด้อยประสิทธิภาพลงไป หากมีความจำเป็นต้องใช้ยาร่วมกัน แพทย์จะเป็นผู้ปรับขนาดรับประทานให้กับผู้ป่วย 
 ///// ควรเก็บรักษายาซิตากลิปตินอย่างไร? ///// 
สามารถเก็บยาซิตากลิปตินที่อุณหภูมิไม่เกิน 30 องศาเซลเซียส (Celsius) เก็บยาให้พ้น แสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาซิตากลิปตินมีชื่ออื่นอีกไหม? ผลิตจากบริษัทอะไรบ้าง? ///// 
ยาซิตากลิปตินที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://en.wikipedia.org/wiki/Sitagliptin#History [2014,June25]
	2 http://www.mims.com/THAILAND/Home/GatewaySubscription/?generic=sitagliptin [2014, June25]
	3 http://www.mims.com/Thailand/drug/info/Janumet/?type=brief [2014,June25]
	4 http://www.mims.com/Thailand/drug/info/Januvia/?type=brief [2014,June25]
	5 http://www.drugs.com/food-interactions/sitagliptin.html [2014,June25]
