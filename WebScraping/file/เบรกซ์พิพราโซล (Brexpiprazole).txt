เบรกซ์พิพราโซล (Brexpiprazole)
 ///// บทนำ ///// 
ยาเบรกซ์พิพราโซล(Brexpiprazole)เป็นยาที่ใช้รักษาโรคจิตประสาท/โรคจิต/โรคทางจิตเวช(Atypical antipsychotic)   ทางคลินิกนำมาบำบัดอาการ   โรคซึมเศร้า(Depression)  โรคจิตเภท(Schizophrenia)   ซึ่งรูปแบบเภสัชภัณฑ์ของยาเบรกซ์พิพราโซลคือยาชนิดรับประทาน  หลังการดูดซึมจากระบบทางเดินอาหาร ตัวยานี้ในกระแสเลือดจะถูกตับทำลายอย่างต่อเนื่อง  โดยร่างกายต้องใช้เวลาประมาณ 91 ชั่วโมงเพื่อกำจัดยานี้ทิ้งไปกับอุจจาระและปัสสาวะ 
ทั้งนี้การรับประทานยาเบรกซ์พิพราโซลตามขนาดที่แพทย์แนะนำเพียงครั้งเดียวต่อวันก็สามารถทำให้อาการซึมเศร้าหรืออาการจิตเภทดีขึ้นเป็นลำดับ  แต่อย่างไรก็ตาม แพทย์จะไม่ใช้ยานี้รักษาอาการทางจิตประสาทกับผู้สูงอายุที่มีภาวะความจำเสื่อม  เพราะยาเบรกซ์พิพราโซลอาจก่อให้เกิดความเสี่ยงต่อภาวะหัวใจวาย จนทำให้ผู้สูงอายุเสียชีวิต    อีกประการ การใช้ยาเบรกซ์พิพราโซลรักษาอาการซึมเศร้ากับเด็กอาจกระตุ้นให้เด็กมีความรู้สึกอยากทำร้ายตนเอง จึงมีข้อห้ามใช้ยานี้กับผู้ป่วยที่มีอายุต่ำกว่า 18 ปีลงมา 
นอกจากนี้ ยังมีอาการข้างเคียง(ผลข้างเคียง)ที่ต้องเฝ้าระวังอย่างใกล้ชิดจากการใช้ยาเบรกซ์พิพราโซล อย่างเช่น 
- เกิดกลุ่มอาการเอ็นเอ็มเอส (Neuroleptic Malignant Syndrome/NMS) เป็นกลุ่มอาการอาจเกิดจากการรับประทานยารักษาโรคทางจิตเวชที่รวมถึง ยาเบรกซ์พิพราโซล   อาการของเอ็นเอ็มเอสที่อาจสังเกตุเห็นได้ชัดเจนอย่างเช่น มีไข้สูง  กล้ามเนื้อหดแข็งเกร็ง  	  ชีพจรเต้นผิดปกติ  หัวใจเต้นเร็ว   หายใจขัด/หายใจลำบาก  ตัวสั่น  กรณีพบเห็นอาการเอ็นเอ็มเอส ต้องรีบนำผู้ป่วยมาพบแพทย์/มาโรงพยาบาลทันที/ฉุกเฉิน 
- กลุ่มอาการยึกยือเหตุจากยา(Tardive dyskinesia)  ผู้ป่วยที่ได้รับยารักษาทางจิตเวช อาจเกิดอาการบิดตัวไปมาซึ่งอาจเกิดกับกลุ่มสตรีสูงอายุที่มีการใช้ยาเบรกซ์พิพราโซลเป็นเวลานาน  การแก้ไขต้องรีบนำผู้ป่วยมาพบแพทย์/มาโรงพยาบาลก่อนวันนัด เพื่อแพทย์พิจารณาปรับขนาดการใช้ยาให้เหมาะสมกับผู้ป่วย 
- ระวังระดับน้ำตาลในเลือดและไขมันในเลือด สูงผิดปกติ รวมถึงระบบการเผาผลาญพลังงานของ	ร่างกายเปลี่ยนแปลงจนทำให้มีน้ำหนักตัวสูงขึ้น  กรณีเกิดภาวะน้ำตาลในเลือด
สูงอย่างรุนแรงจนทำให้เกิดภาวะเลือดเป็นกรด อาจส่งผลให้ผู้ป่วยเกิดภาวะโคม่า	 	  และเสียชีวิตในที่สุด  ดังนั้นระหว่างที่ได้รับยาเบรกซ์พิพราโซล ผู้ป่วยต้องมารับ
การตรวจระดับน้ำตาลรวมถึงไขมันในเลือดตามที่แพทย์นัดหมายทุกครั้ง 
- เกิดภาวะเลือดจางซึ่งจะทำให้ผู้ป่วยอ่อนเพลียอย่างรวดเร็ว  มีไข้  หนาวสั่น  	 	  เจ็บคอ  เจ็บช่องปาก  ไอ  มีอาการคล้ายเป็นโรคหวัดและหายใจขัด/หายใจลำบาก  กรณีเช่นนี้ ต้องรีบนำผู้ป่วยส่งโรงพยาบาลโดยด่วน 
- ยารักษาอาการจิตประสาทหลายตัวอาจทำให้เกิดความดันโลหิตต่ำ  ผู้ป่วยจึงต้อง	 ได้รับการตรวจวัดความดันโลหิตอย่างสม่ำเสมอตามแพทย์/พยาบาล/เภสัชกร แนะนำ 
- ผู้ที่ได้รับยาเบรกซ์พิพราโซลอาจมีอาการกลืนอาหารลำบาก ซึ่งมักจะพบในผู้ป่วยที่มีโรคปอดบวมร่วมด้วย ซึ่งหากมีอาการดังกล่าวควรรีบมาโรงพยาบาล ไม่ต้องรอถึงวันแพทย์นัด 
- ตัวยาเบรกซ์พิพราโซล อาจทำให้สภาพการรับรู้และการตัดสินใจด้อยลงไปแพทย์จึงแนะนำ ห้ามผู้ที่ได้รับยานี้ทำงานเกี่ยวข้องกับเครื่องจักรต่างๆรวมถึงการขับรถทุกประเภท  ด้วยจะก่อให้เกิดอุบัติเหตุได้ง่าย 
ผู้ที่ได้รับยาเบรกซ์พิพราโซล ยังต้องระวังการรับประทานยานี้ร่วมกับยาอื่นๆ เพราะอาจเกิดปฏิกิริยาระหว่างยา จนทำให้ผู้ป่วยได้รับผลกระทบ(ผลข้างเคียง)จากยาต่างๆที่รุนแรงตามมา โดยเฉพาะอย่างยิ่งกับ  ยาต้านแบคทีเรีย(ยาปฏิชีวนะ)  ยาต้านเชื้อรา  ยาต้านเศร้า   ยาต้านไวรัส  ยารักษาอาการหัวใจเต้นผิดจังหวะ  และยากันชัก  ดังนั้นห้ามผู้ป่วยที่ได้รับยาเบรกซ์พิพราโซลรับประทานยาอื่นร่วมกันโดยมิได้ขอคำปรึกษาจากแพทย์เสียก่อน 
สำหรับผู้บริโภคที่ต้องการทราบข้อมูลการใช้ยาเบรกซ์พิพราโซล เพิ่มเติมสามารถสอบถามรายละเอียดได้จากแพทย์ หรือจากเภสัชกรในสถานพยาบาลที่นำผู้ป่วยเข้ารับการรักษาได้เสมอ 
 
 ///// เบรกซ์พิพราโซลมีสรรพคุณ(คุณสมบัติ)อย่างไร? ///// 
ยาเบรกซ์พิพราโซลมีสรรพคุณ/ข้อบ่งใช้ เช่น 
- รักษาอาการทางจิตเภท 
- รักษาโรคซึมเศร้า 
 
 ///// เบรกซ์พิพราโซลมีกลไกการออกฤทธิ์อย่างไร? ///// 
ยาเบรกซ์พิพราโซล มีกลไกการออกฤทธิ์กับ ตัวรับ(Receptor)ในสมองได้หลายประเภท เช่น ที่ 5HT1A(5-hydroxytryptamine)receptor และ D2(Dopamine 2) receptor  โดยตัวยาจะทำหน้าที่สนับสนุน(Agonist)กับตัวรับดังกล่าว  ในขณะเดียวกันยาเบรกซ์พิพราโซล ยังออกฤทธิ์ที่ตัวรับชนิด 5HT2A, 5HT2B ซึ่งจะทำหน้าที่ปิดกั้นการทำงานของตัวรับ(Antagonist)ทั้งสอง ดังกล่าว  แล้วก่อให้เกิดการปรับสมดุลของสารสื่อประสาทอย่างเช่น Dopamine จึงส่งผลให้การรับรู้ของสมองต่อสภาพแวดล้อมหรือต่อสิ่งเร้าที่ผู้ป่วยได้สัมผัส  กลับมาเป็นปกติหรือใกล้เคียงกับภาวะปกติได้มากที่สุด  จากกลไกในสมองนี้เองทำให้เกิดที่มาของสรรพคุณของยานี้ 
 
 ///// เบรกซ์พิพราโซลมีรูปแบบการจัดจำหน่ายอย่างไร? ///// 
ยาเบรกซ์พิพราโซล มีรูปแบบการจัดจำหน่าย เช่น 
- ยาเม็ดชนิดรับประทาน ที่ประกอบด้วย Brexpiprazole ขนาด 0.25, 0.5, 1, 2, 3 และ 4 มิลลิกรัม/เม็ด 
 
 ///// เบรกซ์พิพราโซลมีขนาดรับประทานอย่างไร? ///// 
ยาเบรกซ์พิพราโซลมีขนาดรับประทาน เช่น 
ก.สำหรับรักษาอาการทางจิตเภท: 
- ผู้ใหญ่อายุตั้งแต่ 18ปีขึ้นไป: เริ่มต้นรับประทานยาขนาด 1 มิลลิกรัม วันละ 1 ครั้งเป็นเวลา 4 วัน วันที่ 5–7  แพทย์อาจปรับเพิ่มขนาดรับประทานเป็น 2 มิลลิกรัม/วัน
และวันที่ 8  แพทย์อาจปรับเพิ่มขนาดเป็น 4 มิลลิกรัม/วัน  ทั้งนี้ขนาดรับประทานสูงสุดอยู่ที่ 4 มิลลิกรัม/วัน 
ข.สำหรับรักษาอาการซึมเศร้า: 
- ผู้ใหญ่อายุตั้งแต่ 18ปีขึ้นไป: เริ่มต้นรับประทานยาขนาด 0.5–1 มิลลิกรัม วันละ1ครั้ง หลังการใช้ยา 1 สัปดาห์  แพทย์อาจปรับขนาดรับประทานเป็น 2 มิลลิกรัม/วัน โดยขนาดรับประทานสูงสุดไม่เกิน 3 มิลลิกรัม/วัน 
อนึ่ง: 
- ห้ามใช้ยานี้ในผู้ที่อายุต่ำกว่า 18 ปี 
- สามารถรับประทานยานี้ก่อนหรือหลังอาหารก็ได้ 
- ระยะเวลาของการใช้ยานี้ให้เป็นไปตามคำสั่งแพทย์ 
- กรณีใช้ยานี้กับผู้สูงอายุ แพทย์อาจปรับลดขนาดรับประทานตามความเหมาะสมกับร่างกายผู้ป่วย 
- แพทย์อาจปรับลดขนาดการใช้ยานี้กับผู้ป่วย โรคตับ  โรคไต 
*****หมายเหตุ:	ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาเบรกซ์พิพราโซล ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ อย่างเช่น   โรคตับ  โรคไต  โรคหัวใจ  โรความดันโลหิตสูง  โรคความดันโลหิตต่ำ  รวมทั้งกำลังกินยา/ใช้ยาอะไรอยู่ เพราะยาเบรกซ์พิพราโซล อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมรับประทานยาควรทำอย่างไร? ///// 
หากลืมรับประทานยาเบรกซ์พิพราโซล สามารถรับประทานทันทีเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มขนาดรับประทานเป็น 2 เท่า ให้รับประทานยาที่ขนาดปกติ 
แต่อย่างไรก็ดี เพื่อประสิทธิผลของการรักษา ควรรับประทานยาเบรกซ์พิพราโซลตรงเวลา 
 
 ///// เบรกซ์พิพราโซลมีผลไม่พึงประสงค์อย่างไร? ///// 
ยาเบรกซ์พิพราโซลสามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกาย ดังนี้ เช่น 
- ผลต่อระบบการเผาผลาญพลังงานของร่างกาย:  เช่น  หิวอาหารบ่อย  ระดับน้ำตาลในเลือดสูง 
- ผลต่อระบบทางเดินอาหาร:   เช่น  มีอาการท้องผูกหรือท้องเสีย  อาหารไม่ย่อย  คลื่นไส้  ปากแห้ง  น้ำลายมาก  ปวดท้อง  ท้องอืด 
- ผลต่อระบบประสาท:  เช่น  มีอาการเปลี่ยนท่าทางบ่อย  ปวดศีรษะ  ง่วงนอน  ตัวสั่น  วิงเวียน 
- ผลต่อสภาพจิตใจ:   เช่น  วิตกกังวล  กระสับกระส่าย  นอนไม่หลับ 
- ผลต่อระบบหัวใจและหลอดเลือด:  เช่น  มีความดันโลหิตต่ำ 
- ผลต่อผิวหนัง:  เช่น  มีเหงื่อหลั่งออกมาก 
- ผลต่อระบบต่อมไร้ท่อ:  เช่น  ฮอร์โมนCortisolในเลือดลดลง แต่ Prolactin ในเลือดเพิ่มขึ้น 
- ผลต่อระบบทางเดินปัสสาวะ:  เช่น เกิดทางเดินปัสสาวะอักเสบ/โรคติดเชื้อระบบทางเดินปัสสาวะ บ่อย 
- ผลต่อตา:  เช่น  ตาพร่า 
- ผลต่อระบบทางเดินหายใจ:  เช่น  หูอักเสบ  คออักเสบ หรือเกิดภาวะติดเชื้อต่างๆได้ง่าย 
 
 ///// มีข้อควรระวังการใช้เบรกซ์พิพราโซลอย่างไร? ///// 
มีข้อควรระวังการใช้ยาเบรกซ์พิพราโซล เช่น 
- ห้ามใช้กับผู้ที่แพ้ยานี้ 
- ห้ามปรับเปลี่ยนขนาดรับประทานเอง 
- ห้ามหยุดรับประทานยานี้อย่างกะทันหัน 
- ระหว่างใช้ยานี้ต้องเฝ้าระวัง  ภาวะ/โรคเบาหวาน  น้ำหนักตัวเพิ่ม/โรคอ้วน  ระดับไขมันในเลือดสูง  รวมถึงความดันโลหิตต่ำ 
- มาพบแพทย์/มาโรงพยาบาลเพื่อรับการตรวจร่างกายและตรวจติดตามอาการทางจิตประสาทตามแพทย์นัดหมายทุกครั้ง 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาเบรกซ์พิพราโซลด้วย) ยาแผนโบราณทุกชนิด  อาหารเสริม  ผลิตภัณฑ์เสริมอาหาร และสมุนไพร ต่างๆ  เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เบรกซ์พิพราโซลมีปฏิกิริยาระหว่างยากับยาตัวอื่นอย่างไร? ///// 
ยาเบรกซ์พิพราโซลมีปฏิกิริยาระหว่างยากับยาตัวอื่น เช่น 
- ห้ามใช้ยาเบรกซ์พิพราโซลร่วมกับยา Fentanyl  ด้วยจะทำให้มีอาการกดระบบประสาท  กดระบบการหายใจ  จนถึงเข้าขั้นโคม่า  และอาจเสียชีวิตในที่สุด 
- ห้ามใช้ยาเบรกซ์พิพราโซลร่วมกับยา Clozapine เพราะจะทำให้เกิดความดันโลหิตต่ำ ตลอดจนถึงขั้นหัวใจหยุดเต้นตามมา 
- หลีกเลี่ยงการใช้ยาเบรกซ์พิพราโซลร่วมกับยา Ketoconazole, Bupropion, Verapamil, และ Fluoxetine,  ด้วยจะทำให้ระดับยาเบรกซ์พิพราโซลในกระแสเลือด
มีปริมาณเพิ่มขึ้นจนทำให้ผู้ป่วยได้รับอาการข้างเคียงสูงขึ้นจากยาเบรกซ์พิพราโซลตามมา 
- หลีกเลี่ยงการใช้ยาเบรกซ์พิพราโซลร่วมกับยาChlorpheniramine เพราะจะทำให้ มีอาการ วิงเวียน  ง่วงนอน มากยิ่งขึ้น 
 
 ///// ควรเก็บรักษาเบรกซ์พิพราโซลอย่างไร? ///// 
ควรเก็บยาเบรกซ์พิพราโซลตามคำแนะนำในเอกสารกำกับยา  ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น เก็บยาให้พ้นมือเด็กและสัตว์เลี้ยง  และไม่เก็บยาในห้องน้ำหรือในรถยนต์ 
 
 ///// เบรกซ์พิพราโซลมีชื่ออื่นอีกไหม? ผลิตจากบริษัทอะไรบ้าง? ///// 
ยาเบรกซ์พิพราโซล มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
https://www.accessdata.fda.gov/drugsatfda_docs/label/2015/205422s000lbl.pdf[2017,Sept2] 
https://www.drugs.com/mtm/brexpiprazole.html[2017,Sept2] 
https://www.drugs.com/ppa/brexpiprazole.html[2017,Sept2] 
https://www.drugs.com/drug-interactions/brexpiprazole-index.html?filter=3&amp;generic_only=[2017,Sept2]
