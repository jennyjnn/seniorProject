อะมิคาซิน (Amikacin)
 ///// ทั่วไป ///// 
ยาอะมิคาซิน (Amikacin) เป็น
ยาปฏิชีวนะ
ชนิดหนึ่ง จัดอยู่ในยา กลุ่ม อะมิโนไกลโคไซด์ (Aminoglycosides) 
 ///// ยา อะมิคาซิน มีสรรพคุณ (คุณสมบัติ) อย่างไร? ///// 
ยาอะมิคาซิน มีสรรพคุณ เป็นยาที่ใช้ฆ่าเชื้อแบคทีเรียที่ดื้อยาปฏิชีวนะตัวอื่นๆ (เชื้อดื้อยา) 
 ///// ยาอะมิคาซิน มีกลไกการออกฤทธิ์อย่างไร? ///// 
กลไกการออกฤทธิ์ของยา อะมิคาซิน(Amikacin) คือ จะเข้าไปเกาะจับกับสารพันธุกรรม หรือ อาร์ เอน เอ(RNA)ของแบคทีเรีย ทำให้แบคทีเรียไม่สามารถสังเคราะห์โปรตีนได้ การแบ่งตัวจึงหยุดชะงักและตายในที่สุด 
 ///// ยาอะมิคาซินมีรูปแบบการจัดจำหน่ายอย่างไร? ///// 
รูปแบบการจัดจำหน่ายของ ยาอะมิคาซิน คือ เป็น ยาฉีด ขนาด 250 มิลลิ กรัม และ 500 มิลลิกรัม 
 ///// ยาอะมิคาซินมีขนาดการบริหารยาอย่างไร? ///// 
ยาอะมิคาซินไม่มีรูปแบบของยารับประทาน เพราะ ยาอะมิคาซิน ไม่ดูดซึมทางกระเพาะอาหารและลำไส้ จึงต้องใช้ฉีดเข้าหลอดเลือดดำ 
หรือฉีดเข้ากล้ามเนื้อ แพทย์จะเป็นผู้วินิจฉัยการรักษาและสั่งจ่ายยาได้อย่างเหมาะสม 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้งยาอะมิคาซิน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด และอาการจาก
การแพ้ยา
 เช่น กินยาแล้ว คลื่นไส้มาก หรือ แน่น หายใจติดขัด 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือ เกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่า อยู่ในภาวะตั้งครรภ์หรือไม่ หรือ กำลังให้นมบุตรหรือไม่ เพราะยาหลายตัวสามารถผ่านรก หรือ ผ่านเข้าสู่น้ำนม และเข้าสู่ทารกก่อผลข้างเคียงต่อทารกได้ 
 ///// ยาอะมิคาซิน มีผลไม่พึงประสงค์อย่างไร? ///// 
ผลอันไม่พึงประสงค์ หรือ 
ผลข้างเคียง
ของ ยาอะมิคาซิน คือ ทำให้การทำงานของไตผิดปกติ หูอื้อ และ เป็นพิษกับระบบประสาทส่วนกลาง (มึนงง วิงเวียน กล้ามเนื้อกระตุก ทรงตัวไม่ได้ และอาจชักได้) 
 ///// มีข้อควรระวัง หรือมีข้อห้าม การใช้ ยาอะมิคาซิน อย่างไร? ///// 
ข้อห้ามการใช้ ยาอะมิคาซิน คือ 
- ห้ามใช้ยานี้กับสตรีมีครรภ์โดยเด็ดขาด เพราะยาอาจก่ออันตรายต่อทารกในครรภ์และอาจเป็นสาเหตุการแท้งบุตรได้ 
- ห้ามใช้ยานี้ในสตรีที่ให้นมบุตร เพราะยาสามารถผ่านทางน้ำนม และก่อผลข้างเคียงดังกล่าวต่อทารกได้ 
- ปฏิบัติตามข้อปฏิบัติพื้นฐานในการใช้ยาทุกชนิด 
 ///// ยาอะมิคาซินมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยา
อะมิคาซิน กับยาอื่นที่พบได้ คือ 
- การใช้ยาอะมิคาซิน ร่วมกับยาแก้ปวดกลุ่มเอนเซดส์ (NSAIDs) จะทำให้ระดับยา อะมิคาซิน อยู่ในกระแสเลือดได้นานและเพิ่มความเป็นพิษต่อไตมากขึ้น ตัวอย่าง ยาแก้ปวดกลุ่มเอนเซดส์ ได้แก่ ไดโคลฟีแนค (Diclofenac) ไอบูโปรเฟน (Ibuprofen) อินโดเมทาซีน (Indomethacin) เมเฟนามิค (Mefenamic) และไพรอคซิแคม (Piroxicam) 
- การใช้ยา ร่วมกับยาคลายกล้ามเนื้อจะเกิด ความเป็นพิษกับไตและตับได้มากขึ้น ตัวอย่าง ยาคลายกล้ามเนื้อ ได้แก่ ซัคซินิลคลอรีน คลอไรด์ (Succinylcholine Chloride) 
 ///// ควรเก็บรักษา ยาอะมิคาซิน อย่างไร? ///// 
การเก็บรักษา ยาอะมิคาซิน คือ ควรเก็บในที่ที่พ้นแสงแดด และ อุณหภูมิไม่ควรเกิน 25oC (เซลเซียส) 
 ///// ยาอะมิคาซิน มีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าและบริษัทผู้ผลิตขาย ยาอะมิคาซิน ที่มีในประเทศไทย เช่น 
- Akacin (อะคาซิน)	Atlantic Lab 
- Akicin (อะคิซิน)	General Drug House 
- Amikacin GPO (อะมิคาซิน จีพีโอ)	GPO 
- Amikacin Injection Meiji	Meiji /Thai Meiji 
- Anbikin (แอนบิกิน)	ANB 
- Siamik (ไซอะมิค)	Siam Bheasach 
- Tipkin (ทิปกิน)	T P Drug 
- Tybikin (ไทบิกิน)	M &amp; H Manufacturing 
 ///// บรรณานุกรม ///// 
Antibiotics. http://www.mims.com/Thailand/drug/search/ [2011,April 25]. 
Christopher Walsh. (2001). Antibiotics. http://books.google.co.th/books [2011,April 25]. 
Antibacterial. http://en.wikipedia.org/ [2011,April 28].
