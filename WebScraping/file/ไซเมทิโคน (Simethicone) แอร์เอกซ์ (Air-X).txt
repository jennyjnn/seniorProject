ไซเมทิโคน (Simethicone) แอร์เอกซ์ (Air-X)
 ///// บทนำ ///// 
ไซเมทิโคน (Simethicone) หรือยาชื่อทางการค้าที่คนมักรู้จัก คือ แอร์เอกซ์ (Air-X) ถูกนำ มาใช้ทางเภสัชกรรมในฐานะยาแก้ท้องอืด อันมีสาเหตุมาจากแก๊สที่เกิดในกระเพาะอาหารและลำ ไส้ เช่น แก๊สไฮโดรเจน (Hydrogen) และแก๊สมีเทน (Methane) เป็นต้น นอกจากนี้ยังบรรเทาอา การจุกเสียดอันเกิดจากแก๊สที่มีปริมาณมากเกินไปอีกด้วย ยาไซเมทิโคนไม่สามารถป้องกันการเกิดแก๊สจากขบวนการย่อยอาหารได้ เพียงแต่ทำหน้าที่ระบายแก๊สที่เกิดขึ้นนั้นออกจากร่างกายได้โดยเร็ว 
ยาไซเมทิโคนไม่ถูกดูดซึมจากระบบทางเดินอาหาร และจะถูกขับออกมากับอุจจาระ จึงถูกจัดระดับว่าเป็นยาที่ค่อนข้างมีความปลอดภัย และได้รับการสนับสนุนให้ผลิตเป็นยารักษาอาการ โคลิค (Colic) ที่พบในเด็กทารก นอกจากนี้ยังใช้ไซเมทิโคนเพื่อลดแก๊ส ที่อาจจะไปบดบังภาพของการตรวจด้วยอัลตราซาวด์ได้อีกด้วย การจัดจำหน่ายในท้องตลาดยา มีทั้งเป็นประเภทยาเดี่ยว และยาผสมร่วมกับยาตัวอื่น ดังนั้นการใช้ยา ยังควรต้องอยู่ภายใต้การดูแลของแพทย์ หรือสามารถขอคำปรึกษาจากเภสัชกรก่อนการใช้ยาทุกครั้ง 
 ///// ยาไซเมทิโคนมีสรรพคุณ (คุณสมบัติ) อย่างไร? ///// 
สรรพคุณของยาไซเมทิโคน คือ 
- รักษาและบรรเทาอาการท้องอืด อันมีสาเหตุจากมีแก๊สในช่องทางเดินอาหารมากเกินไป 
- บรรเทาอาการจุกเสียดท้องจากภาวะอาหารไม่ย่อย 
- บรรเทาอาการจุกเสียดท้องเนื่องจากมีแก๊สหลังการผ่าตัดกระเพาะหรือลำไส้ 
- ใช้กับผู้ป่วยก่อนทำการตรวจอัลตราซาวด์ในช่องท้อง 
 ///// ยาไซเมทิโคนมีกลไกการออกฤทธิ์อย่างไร? ///// 
ไซเมทิโคนมีกลไกการออกฤทธิ์โดย จะไปลดแรงตึงผิว (Tension) ของแก๊สในระบบทางเดินอาหาร ทำให้ฟองแก๊สเหล่านั้นถูกขับออกจากทางเดินอาหารได้เร็วขึ้น 
 ///// ยาไซเมทิโคนมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาไซเมทิโคน มีดังนี้ 
- ยาผสมชนิดเม็ดขนาดความแรง 25, 30, 40, 50, 60, 100, 500, มิลลิกรัม/เม็ด 
- ยาผสมชนิดแคปซูลขนาดความแรง 300 มิลลิกรัม/แคปซูล 
- ยาผสมชนิดน้ำขนาดความแรง 60, 75, 100, 125, 150 มิลลิกรัม/15 มิลลิลิตร 
- ยาเดี่ยวชนิดเม็ดขนาดความแรง 40, 80, 120 มิลลิกรัม/เม็ด 
- ยาเดี่ยวชนิดแคปซูลนิ่มขนาดความแรง 150 มิลลิกรัม/แคปซูล 
- ยาเดี่ยวชนิดน้ำสำหรับเด็กเล็กขนาดความแรง 40 มิลลิกรัม/0.6 มิลลิลิตร 
 ///// ยาไซเมทิโคนมีขนาดรับประทานอย่างไร? ///// 
ในบทความนี้จะขอกล่าวถึงยาไซเมทิโคน ขนาดรับประทานในรูปแบบของยาเดี่ยวเท่านั้น 
- ผู้ใหญ่ รับประทานโดยเคี้ยวก่อนกลืนครั้งละ 1 – 2 เม็ด วันละ 3 - 4 ครั้งหลังอาหารและก่อน
	นอน 
- เด็กอายุมากกว่า 3 – 6 ขวบ รับประทานครั้งละ 40 มิลลิกรัม ทุก 6 - 8 ชั่วโมง พร้อมอา หาร 
- เด็กทารก - อายุ 3 ขวบ รับประทานครั้งละ 20 มิลลิกรัม ทุก 6 - 8 ชั่วโมง พร้อมอาหาร 
อนึ่ง ขนาดรับประทานยาไซเมทิโคน รวมถึงระยะเวลาและความถี่ของการให้ยาในแต่ละวัน ควรต้องอยู่ภายใต้คำสั่งและดุลยพินิจของแพทย์ผู้ทำการรักษาเท่านั้น โดยเฉพาะในเด็กทารก และในเด็กเล็ก 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไซเมทิโคน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาไซเมทิโคนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไซเมทิโคน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไซเมทิโคนมีผลไม่พึงประสงค์อย่างไร? ///// 
ยังไม่ค่อยพบผลไม่พึงประสงค์ (ผลข้างเคียง) ของยาไซเมทิโคน แต่หากหลังรับประทานแล้ว มีอาการแพ้ เช่น ผื่นคัน การหายใจติดขัด/หายใจลำบาก ให้รีบนำผู้ป่วยส่งแพทย์/ไปโรงพยาบาลเพื่อทำการรักษาทันที 
 ///// มีข้อควรระวังการใช้ยาไซเมทิโคนอย่างไร? ///// 
ข้อควรระวังในการยาไซเมทิโคน ได้แก่ 
- ห้ามใช้ยานี้กับผู้ที่แพ้ไซเมทิโคน 
- ห้ามใช้ยาที่หมดอายุ 
- ระวังการใช้ยากับหญิงตั้งครรภ์ 
***** อนึ่ง
 ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมยาไซเมทิโคนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไซเมทิโคนมีปฏิกิริยาระหว่างยากับยาตัวอื่นอย่างไร? ///// 
ยาไซเมทิโคนมีปฏิกิริยาระหว่างยากับยาตัวอื่น ดังนี้ 
การใช้ยาไซเมทิโคนร่วมกับยารักษาภาวะไทรอยด์ฮอร์โมนต่ำ (ภาวะขาดไทรอยด์ฮอร์โมน) ยานี้สามารถรบกวนการดูดซึมของยาที่รักษาโรคไทรอยด์ได้ ยาดังกล่าวเช่น Liothyroid, Levothyroxine หากมีความจำเป็นต้องใช้ร่วมกัน ควรเว้นระยะเวลารับประทานยาให้ห่างกันประมาณ 4 ชั่วโมงเป็นอย่างต่ำควรเก็บรักษายาไซเมทิโคนอย่างไรควรเก็บยาไซเมทิโคนภายใต้อุณหภูมิ 15 – 30 องศาเซลเซียส (Celsius) เก็บยาในภาชนะที่ปิดมิดชิด ป้องกันแสงแดด ความร้อน ความชื้น และเก็บยาให้พ้นมือเด็กและสัตว์เลี้ยง 
 ///// ควรเก็บรักษายาไซเมทิโคนอย่างไร ///// 
ควรเก็บยาไซเมทิโคนภายใต้อุณหภูมิ 15 – 30 องศาเซลเซียส (Celsius) เก็บยาในภาชนะที่ปิดมิดชิด ป้องกันแสงแดด ความร้อน ความชื้น และเก็บยาให้พ้นมือเด็กและสัตว์เลี้ยง 
 ///// ยาไซเมทิโคน มีชื่ออื่นอีกไหม? ผลิตจากบริษัทอะไรบ้าง? ///// 
ยาไซเมทิโคนในประเทศไทย มียาชื่อทางการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Simethicone [2014, May21 ].
	2. https://www.mims.com/Thailand/drug/info/Disflatyl/disflatyl-disflatyl%20forte?q=dysflatyl&amp;type=brief [2014,May21 ].
	3. https://www.mims.com/Thailand/drug/search/simethicone [2014,May21 ].
	4. http://www.webmd.com/drugs/mono-8265-SIMETHICONE+-+ORAL.aspx?drugid=341&amp;drugname=simethicone+oral [2014,May21].
	5. https://www.mims.com/Thailand/drug/info/Air-X/air-x-air-x%20sf?q=simethicone&amp;type=brief [2014,May21 ].
	6. http://www.drugs.com/cdi/simethicone.html [2014,May21].
	7. http://www.drugs.com/drug-interactions/simethicone-index.html?filter=2&amp;generic_only= [2014,May21].
	8. http://www.healthcentral.com/medications/r/medications/simethicone-oral-341/dosage [2014,May21].
