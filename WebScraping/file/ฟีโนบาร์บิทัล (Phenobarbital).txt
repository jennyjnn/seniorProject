ฟีโนบาร์บิทัล (Phenobarbital)
 ///// บทนำ ///// 
ยาฟีโนบาร์บิทัล (Phenobarbital) จัดเป็นวัตถุออกฤทธิ์ต่อจิตประสาทในประเภท 4 คือ ประเภทอาจทำให้เกิดอาการเสพติดยาได้อย่างอ่อนๆ แต่ยังจัดเป็นยามีประโยชน์ 
ทางการแพทย์นำยาฟีโนบาร์บิทัลมารักษาและป้องกันโรคลมชัก ช่วยสงบประสาท (ยาคลายเครียด) ใช้เป็นยานอนหลับ องค์การอนามัยโลกได้รับรองให้ฟีโนบาร์บิทัลควรบรรจุอยู่ในบัญชียาหลักแห่งชาติของกลุ่มประเทศที่กำลังพัฒนา 
ผลิตภัณฑ์ยาฟีโนบาร์บิทัลถูกผลิตในรูปแบบของ ยาเม็ด ยาน้ำ และยาฉีด ทั้งนี้เพื่อเป็นทางเลือกที่ปลอดภัยและเป็นความสะดวกของแพทย์ในการใช้ยากับสูตรตำรับที่เหมาะสม หากจะมองในด้านประสิทธิภาพ ยานี้ไม่ได้มีข้อด้อยกว่ายาป้องกันโรคลมชักตัวอื่น อย่างเช่น Phenytoin และ Carbamazepine 
หลังจากผู้ป่วยได้รับยาฟีโนบาร์บิทัลเข้าสู่ร่างกาย พบว่ายาจะจับกับโปรตีนในกระแสเลือด 20 - 45% และถูกส่งไปเปลี่ยนโครงสร้างทางเคมีที่อวัยวะตับ ร่างกายต้องใช้เวลาประ มาณ 53 - 118 ชั่วโมงในการกำจัดระดับยาในกระแสเลือดออก 50% (Half Life) โดยผ่านมา ทางปัสสาวะและอุจจาระ 
ด้วยยาฟีโนบาร์บิทัลอาจมีฤทธิ์ทำให้ผู้ป่วยเกิดการเสพติดจนเป็นอันตรายต่อผู้ป่วยเอง การใช้ยานี้จึงต้องอยู่ภายใต้คำสั่งแพทย์อย่างเคร่งครัด ห้ามแบ่งยาให้ผู้อื่นรับประทาน เพราะนอกจากจะเกิดข้อผิดพลาดไม่ตรงกับอาการโรคแล้ว ยังจะก่อให้เกิดอันตรายอื่นๆ (ผลข้างเคียง /ผลไม่พึงประสงค์: อ่านเพิ่มเติมในหัวข้อ ผลไม่พึงประสงค์) จากยาติดตามมา 
 ///// ยาฟีโนบาร์บิทัลมีสรรพคุณ (คุณสมบัติ) อย่างไร? ///// 
สรรพคุณของยาฟีโนบาร์บิทัล คือ 
- ใช้รักษาโรคลมชักทั้งชนิดเรื้อรังและเฉียบพลัน 
- ใช้เป็นยานอนหลับ 
- บรรเทาอาการวิตกกังวลและภาวะตึงเครียด (ยาคลายเครียด) 
- ช่วยสงบประสาทของผู้ป่วยก่อนเข้ารับการผ่าตัด 
อนึ่ง นอกจากนี้ทางวงการสัตวแพทย์ยังใช้ยานี้รักษาอาการชักของสุนัขและแมวได้อีกด้วย 
 ///// ยาฟีโนบาร์บิทัลมีกลไกการออกฤทธิ์อย่างไร? ///// 
ยาฟีโนบาร์บิทัลมีกลไกการออกฤทธิ์ที่สมอง โดยทำให้สารกาบา (GABA/ Gamma Aminobutyric acid: สารสื่อประสาทชนิดหนึ่ง) ออกฤทธิ์ได้นาน และเพิ่มความเข้มข้นมากขึ้น ด้วยกลไกเหล่านี้จะทำให้ผู้ใช้ยารู้สึกผ่อนคลายและนอนหลับได้ รวมไปถึงฤทธิ์ในการบรรเทาความวิตกกังวลและอาการชักตามสรรพคุณของยา 
 ///// ยาฟีโนบาร์บิทัลมีรูปแบบการจัดจำหน่ายอย่างไร? ///// 
ประเทศไทยจัดจำหน่ายยาฟีโนบาร์บิทัลในรูปแบบ ดังนี้ 
- ยาเม็ดขนาด 30, 32.5, 60 และ 65 มิลลิกรัม/เม็ด 
- ยาน้ำขนาดบรรจุ 20 มิลลิกรัม/5 มิลลิลิตร 
 ///// ยาฟีโนบาร์บิทัลมีขนาดรับประทานอย่างไร? ///// 
ยาฟีโนบาร์บิทัลมีขนาดรับประทาน ดังนี้ 
ก.	ผู้ใหญ่: 
- ใช้เป็นยาสงบประสาท: รับประทาน 30 - 120 มิลลิกรัม/วัน โดยแบ่งรับประทานวันละ 2 - 3 ครั้ง 
- ใช้เป็นยานอนหลับ: รับประทาน 100 - 320 มิลลิกรัม ก่อนนอน 
- รักษาและป้องกันโรคลมชัก: รับประทาน 50 - 100 มิลลิกรัม วันละ 2 - 3 ครั้ง 
ข.	     เด็ก: 
- รับประทานโดยคำนวณการใช้ยา 1 - 3 มิลลิกรัมต่อน้ำหนักตัวเด็ก 1 กิโลกรัม 
ค.	ในกรณีของยาฉีด: มักจะถูกนำมาใช้เฉพาะกับผู้ป่วยที่มีปัญหาในการรับประทานยา หรืออยู่ในภาวะที่ไม่สามารถรับประทานยาได้ ซึ่งกรณีใช้ยาฟีโนบาร์บิทัลในรูปแบบยาฉีด ต้อง  เป็นการใช้ยาอย่างเคร่งครัดภายใต้การกำกับดูแลของแพทย์เท่านั้น 
******หมายเหตุ: 
ขนาดการรับประทานรวมถึงระยะเวลาในการใช้ยาฟีโนบาร์บิทัล ขึ้นอยู่กับดุลยพินิจของแพทย์ผู้ทำการรักษา และต้องชี้แจงให้ผู้ป่วยทราบถึงข้อปฏิบัติในการรับประทานยาอย่างเคร่ง  ครัด โดยเฉพาะผู้ป่วยโรคลมชักไม่ให้ปรับขนาดการรับประทานหรือหยุดการใช้ยาอย่างกระทัน  หัน ด้วยจะก่อให้เกิดผลเสียและอันตรายติดตามมา 
การได้รับยาฟีโนบาร์บิทัลเกินขนาด จะแสดงอาการซึมเศร้าออกมา การเคลื่อนไหวร่างกายทำได้ลำบาก ขาดสติ หัวใจเต้นช้า ความดันโลหิตต่ำ ตัวเย็น และอาจเกิดภาวะ ปอดบวม ไตวายเฉียบพลัน และเกิดภาวะช็อกตามมา ซึ่งอาจเสียชีวิต (ตาย) ได้ หากพบเห็นอาการดังกล่าวต้อง รีบนำผู้ป่วยไปพบแพทย์/ไปโรงพยาบาลทันที 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาฟีโนบาร์บิทัล ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาฟีโนบาร์บิทัลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาฟีโนบาร์บิทัล สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาฟีโนบาร์บิทัลมีผลไม่พึงประสงค์อย่างไร? ///// 
ยาฟีโนบาร์บิทัลสามารถก่อให้เกิดผลไม่พึงประสงค์ (อาการข้างเคียง/ผลข้างเคียง) ได้ดังนี้ 
- ผลต่อระบบประสาท : รู้สึกสับสน หงุดหงิด ฝันร้าย นอนไม่หลับ วิตกกังวล วิงเวียน ประสาทหลอน 
- ผลต่อระบบการหายใจ : หายใจแผ่วเบา ไปจนถึงหยุดหายใจ 
- ผลต่อระบบทางเดินอาหาร : มีอาการ คลื่นไส้ อาเจียน และท้องผูก 
- ผลต่อผิวหนัง : อาจมีผื่นคัน 
- ผลข้างเคียงอื่นๆที่อาจเกิดขึ้น เช่น ปวดศีรษะ มีไข้ ตับทำงานผิดปกติ ภาวะโลหิตจางชนิด Megaloblastic anemia 
- สำหรับเด็ก อาจมีอาการที่เรียกว่า Hyperactivity คือ เด็กจะมีอาการลุกลี้ลุกลน ซนอยู่ไม่สุข 
 ///// มีข้อควรระวังการใช้ยาฟีโนบาร์บิทัลอย่างไร? ///// 
ข้อควรระวังการใช้ยาฟีโนบาร์บิทัล คือ 
- ห้ามใช้ยานี้ในผู้ที่แพ้ยาฟีโนบาร์บิทัล 
- ห้ามใช้ยานี้กับสตรีตั้งครรภ์ ด้วยยาฟีโนบาร์บิทัลส่งผลกระทบต่อทารกในครรภ์มารดา โดยอาจทำให้เกิดความพิการแต่กำเนิด หรือการแท้งบุตรได้ 
- ห้ามใช้ยานี้กับผู้ป่วยด้วยโรคตับในระยะรุนแรง 
- การใช้ยาฟีโนบาร์บิทัลไปนานๆอาจก่อให้เกิดภาวะดื้อยา ทำให้ผู้ป่วยรู้สึกว่าการใช้ยาไม่มีประสิทธิผล จนผู้ป่วยต้องการปรับขนาดการรับประทาน ซึ่งควรต้องให้แพทย์ทำความเข้า ใจกับผู้ป่วย และเป็นผู้ปรับขนาดรับประทานหรือเปลี่ยนตัวยา 
- ห้ามใช้ยานี้กับผู้ที่มีภาวะช่องทางเดินหายใจอุดตัน 
- ระวังการใช้ยานี้กับผู้สูงอายุและเด็ก ผู้ป่วยด้วย โรคตับ โรคไต 
- ยานี้อาจทำให้เกิดอาการวิงเวียน ง่วงนอน ระหว่างการใช้ยาจึงควรหลีกเลี่ยงการขับขี่ยานพาหนะหรือการควบคุมเครื่องจักร 
- ห้ามหยุดการใช้ยานี้กระทันหันโดยเฉพาะในผู้ป่วยที่รับประทานยาเพื่อป้องกันโรคลม ชัก เพราะอาจเกิดการกำเริบของโรคจนเป็นอันตรายต่อผู้ป่วย 
- มีการทำวิจัยการใช้ยานี้อาจมีผลสัมพันธ์ต่อการเกิดเนื้องอกสมองของเด็ก 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาฟีโนบาร์บิทัลด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาฟีโนบาร์บิทัลมีปฏิกิริยาระหว่างยากับยาตัวอื่นอย่างไร? ///// 
ยาฟีโนบาร์บิทัล มีปฏิกิริยาระหว่างยากับยาตัวอื่น ดังนี้ 
- การใช้ยาฟีโนบาร์บิทัลร่วมกับเครื่องดื่มที่มีแอลกอฮอล์ จะส่งผลให้ผู้ป่วยมีอาการวิง เวียน ง่วงนอนมากขึ้น ควรหลีกเลี่ยงการใช้ร่วมกัน 
- การใช้ยาฟีโนบาร์บิทัลร่วมกับยาแก้ปวดบางตัว สามารถทำให้ตับทำงานหนัก ควรหลีก เลี่ยงการรับประทานร่วมกัน ยาแก้ปวดดังกล่าว เช่น Paracetamol 
- การใช้ยาฟีโนบาร์บิทัลร่วมกับยาต้านการแข็งตัวของเลือด จะส่งผลให้ปริมาณยาต้านการแข็งตัวของเลือดในพลาสมา (Plasma) ลดต่ำลง จนอาจทำให้ประสิทธิภาพในการรักษาด้อยตามลงไป ยาต้านการแข็งตัวของเลือดดังกล่าว เช่น Dicumarol Phenprocoumon และ Warfa rin หากมีความจำเป็นต้องใช้ร่วมกัน ควรต้องปรับวิธีหรือขนาดรับประทานโดยแพทย์ผู้ตรวจรักษา 
- การใช้ยาฟีโนบาร์บิทัลร่วมกับยาปฏิชีวนะบางตัว จะทำให้ร่างกายเร่งการขับออกของยาปฏิชีวนะนั้นๆ ทำให้ประสิทธิภาพของยาปฏิชีวนะนั้นๆลดลง หากมีความจำเป็นต้องใช้ยาทั้ง 2 กลุ่มร่วมกัน ควรต้องมีการปรับขนาดการรับประทาน ยาปฏิชีวนะดังกล่าว เช่น Doxycycline 
- การใช้ยาฟีโนบาร์บิทัลร่วมกับยาเม็ดคุมกำเนิดอาจส่งผลให้ประสิทธิภาพของยาเม็ดคุม กำเนิดลดลง หากมีความจำเป็นต้องใช้ร่วมกันควรต้องปรับระยะเวลาในการรับประทาน ไม่ให้ตรง กัน ยาเม็ดคุมกำเนิดดังกล่าว เช่น Estradiol, Estrone, Progesterone 
 ///// ควรเก็บรักษายาฟีโนบาร์บิทัลอย่างไร? ///// 
สามารถเก็บยาฟีโนบาร์บิทัล ที่อุณหภูมิ 20 - 25 องศาเซลเซียส (Celsius) เก็บยาใน ภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาฟีโนบาร์บิทัลมีชื่ออื่นอีกไหม? ผลิตจากบริษัทอะไรบ้าง? ///// 
ยาฟีโนบาร์บิทัล ที่จำหน่ายในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. http://www.drugs.com/cdi/phenobarbital.html [2014,July5] 
2. http://www.mims.com/USA/drug/info/phenobarbital/ [2014,July5] 
3. http://en.wikipedia.org/wiki/Phenobarbital [2014,July5] 
4. http://www.rxlist.com/phenobarbital-drug.htm [2014,July5] 
5. http://www.healthcentral.com/medications/r/medications/phenobarbital-oral-8689/dosage [2014,July5]
