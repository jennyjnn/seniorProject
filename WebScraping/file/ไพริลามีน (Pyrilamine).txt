ไพริลามีน (Pyrilamine)
 ///// บทนำ ///// 
ยาไพริลามีน (Pyrilamine) หรือในชื่ออื่น เมไพรามีน (Mepyramine) จัดเป็นยาต้านฮีสตามีน/ยาแก้แพ้ (Antihistamine) ในรุ่นแรกๆที่มีจำหน่ายตามร้านขายยา โดยใช้เป็นยาร่วมรักษาอา การป่วยจากโรคหวัด อาการภูมิแพ้ ป่วยด้วยการมีประจำเดือน มีทั้งชนิดเป็นยารับประทานและเป็นยาครีมทาแก้แมลงกัดต่อยตามผิวหนังรวมถึงอาการผื่นคันต่างๆ สูตรตำรับที่เป็นยารับประทานมักจะผสมกับตัวยาอื่นๆในสัดส่วนที่แตกต่างกันออกไปเช่น 1 เม็ดประกอบด้วย Acetaminophen 500 มิลลิกรัม, Pamabrom (ยาขับปัสสาวะ) 25 มิลลิกรัม, Pyrilamine maleate 15 มิลลิกรัม ยังมีสูตรตำรับแบบรับประทานอื่นอีกที่ใช้ในวัตถุประสงค์ที่แตกต่างกันออกไป สำหรับชนิดเป็นยาทาภาย นอกแก้ผดผื่นคันจะใช้เป็นลักษณะยาเดี่ยวที่มีความเข้มข้น 2% โดยน้ำหนัก 
เพื่อความเข้าใจในการใช้ยาจึงควรทราบข้อมูลบางประการที่พอจะเป็นประโยชน์ต่อตัวผู้ป่วยเองเช่น 
- ไพริลามีนที่เป็นยาชนิดรับประทานสามารถทำให้รู้สึกง่วงนอนได้ จึงไม่ควรรับประทานพร้อมเครื่องดื่มที่มีแอลกอฮอล์เป็นส่วนประกอบ และไม่ควรขับขี่ยวดยานพาหนะระหว่างใช้ยานี้ รวมไปถึงการทำงานกับเครื่องจักร ด้วยจะก่อให้เกิดอุบัติเหตุได้ง่าย 
- ห้ามปรับขนาดรับประทานยานี้ด้วยตนเองเพราะอาจได้ผลกระทบจากอาการข้างเคียง (ผล ข้างเคียง) ของยามากขึ้น 
- ห้ามปรับขนาดรับประทานยานี้ด้วยตนเองเพราะอาจได้ผลกระทบจากอาการข้างเคียง (ผล ข้างเคียง) ของยามากขึ้น 
ปัจจุบันมีการรณรงค์การใช้ยาต่างๆให้เป็นลักษณะยาเดี่ยวที่รวมถึงยาไพริลามีน เพราะจะให้ประสิทธิผลในการรักษาที่ชัดเจนกว่า อีกทั้งไม่ต้องรับความเสี่ยงจากการได้รับยาอื่นที่หลายครั้งที่อาการของผู้ป่วยเองไม่มีความจำเป็นต้องรับยาชนิดนั้นๆเช่น ผู้ป่วยมีอาการแพ้ คัดจมูก ไอ จาม ก็ควรรับยาต้านฮีสตามีนเท่านั้น ไม่จำเป็นต้องใช้สูตรตำรับที่มี Acetaminophen เป็นส่วนประกอบในการจ่ายยาให้ผู้ป่วย บุคลากรทางการแพทย์ ร้านยาแผนปัจจุบัน ได้จ่ายหรือจำหน่ายยาที่เป็นสูตรตำรับแยกเฉพาะยาเดี่ยวๆให้กับผู้ป่วยมาเป็นเวลาหลายสิบปีแล้ว ประการสำคัญก่อนที่ผู้ป่วยจะได้รับยากลุ่มใดๆก็ตามควรต้องรับการตรวจอาการจากแพทย์และใช้ยาตามคำสั่งแพทย์อย่างเคร่งครัด 
 ///// ไพริลามีนมีสรรพคุณ (คุณสมบัติ) อย่างไร? ///// 
ยาไพริลามีนมีสรรพคุณ/ข้อบ่งใช้เช่น 
- รักษาอาการแพ้ต่างๆเช่น ผื่นคัน ลมพิษ คัดจมูก อาการแพ้จากไข้หวัด 
- ใช้รักษาและบรรเทาอาการแมลงสัตว์กัดต่อย 
 ///// ไพริลามีนมีกลไกการออกฤทธิ์อย่างไร? ///// 
กลไกการออกฤทธิ์ของยาไพริลามีนาคือ ตัวยาจะเข้าจับกับตัวรับ (Receptor) สารฮีสตามีน/Histamine ในร่างกายที่มีชื่อว่า H1 receptor (Histamine receptor) จึงมีผลชะลอการทำงานของสารฮีสตามีนที่เป็นเหตุของอาการแพ้ต่างๆ ด้วยกลไกนี้จึงส่งผลให้เกิดฤทธิ์ในการรักษาตามสรรพคุณ 
 ///// ไพริลามีนมีรูปแบบการจัดจำหน่ายอย่างไร? ///// 
ยาไพริลามีนมีรูปแบบการจัดจำหน่ายเช่น 
ก. ยาเม็ดชนิดรับประทานที่ผสมร่วมกับยาอื่นเช่น 
- Phenylephrine 25 มิลลิกรัม + Pyrilamine 60 มิลลิกรัม/เม็ด 
- Phenylephrine 20 มิลลิกรัม + Pyrilamine 16 มิลลิกรัม/เม็ด 
- Phenylephrine 10 มิลลิกรัม + Pyrilamine 25 มิลลิกรัม/เม็ด 
- Chlorpheniramine 4 มิลลิกรัม + Phenylephrine 10 มิลลิกรัม + Pyrilamine 25 มิลลิ กรัม/เม็ด 
- Acetaminophen 500 มิลลิกรัม + Caffeine 60 มิลลิกรัม + Pyrilamine maleate 15 มิลลิกรัม/เม็ด 
- Acetaminophen 500 มิลลิกรัม + Pamabrom 25 มิลลิกรัม + Pyrilamine Maleate 15 มิลลิกรัม/เม็ด 
ข. ยาน้ำชนิดรับประทานที่ผสมร่วมกับยาอื่นเช่น 
- Phenylephrine 5 มิลลิกรัม + Pyrilamine 16 มิลลิกรัม/5 มิลลิลิตร 
- Phenylephrine 9 มิลลิกรัม + Pyrilamine 12 มิลลิกรัม/5 มิลลิลิตร 
- Phenylephrine 10 มิลลิกรัม + Pyrilamine 30 มิลลิกรัม/5 มิลลิลิตร 
- Chlorpheniramine 8 มิลลิกรัม + Phenylephrine 12.5 มิลลิกรัม + Pyrilamine 15 มิลลิ กรัม/5 มิลลิลิตร 
- Chlorpheniramine 2 มิลลิกรัม + Phenylephrine 7.5 มิลลิกรัม + Pyrilamine 12.5 มิล ลิกรัม/5 มิลลิลิตร 
ค. ยาครีมทาภายนอกขนาดความเข้มข้น 2% 
 ///// ไพริลามีนมีขนาดการบริหารยาอย่างไร? ///// 
ส่วนใหญ่ไพริลามีนแบบรับประทานจะมีสูตรตำรับร่วมกับยาชนิดอื่นเช่น ยาลดไข้ ยาบรรเทาอาการโรคหวัด ยาแก้ไอ หรือยาต้านฮีสตามีน/ยาแก้แพ้ (Antihistamine) ตัวอื่น ขนาดรับประทานทั้งในผู้ใหญ่และในเด็กที่เหมาะสมจึงขึ้นอยู่กับดุลยพินิจของแพทย์ว่าจะสั่งจ่ายสูตรตำรับยาใด ผู้ป่วยต้องเคร่งครัดและมีวินัยในการรับประทานยานี้และไม่ควรปรับขนาดรับประทานด้วยตนเอง 
อนึ่ง บทความนี้จะกล่าวถึงเฉพาะยาไพริลามีนที่ใช้เป็นยารับประทานเท่านั้น ยานี้ที่เป็นยาครีมจะกล่าวในอีกบทความแยกต่างหากในเว็บ haamor.com บทความเรื่อง ไพริลามีน ครีม (Pyrilamine cream) 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไพริลามีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำ บาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาไพริลามีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไพริลามีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ไพริลามีนมีผลไม่พึงประสงค์อย่างไร? ///// 
ยาไพริลามีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น มีอาการง่วงนอน วิงเวียน ปากแห้ง จมูก - คอแห้ง ปวดศีรษะ รู้สึกไม่สบายในกระเพาะอาหาร ท้องผูก ผู้ป่วยบางรายอาจมีภาวะนอนไม่หลับ 
อาจพบอาการข้างเคียงที่มีระดับรุนแรงมากขึ้นได้อีกเช่น อารมณ์เหวี่ยง/อารมณ์แปรปรวน รู้สึกสับสน ประสาทหลอน มีเสียงดังในหู/หูอื้อ ปัสสาวะขัด ตาพร่า หรือเห็นภาพซ้อน หากพบอาการเช่นนี้ควรรีบกลับไปปรึกษาแพทย์/ไปโรงพยาบาลโดยเร็วเพื่อแพทย์ประเมินปรับการรักษา 
 ///// มีข้อควรระวังการใช้ไพริลามีนอย่างไร? ///// 
มีข้อควรระวังการใช้ยาไพริลามีนเช่น 
- ห้ามใช้กับผู้ที่แพ้ยาชนิดนี้ 
- ห้ามปรับเพิ่มขนาดการใช้ยานี้ด้วยตนเอง 
- ห้ามใช้ยานี้ที่มีลักษณะเสื่อมสภาพไปจากเดิมเช่น เม็ดยาเปียกชื้น เปลี่ยนสี หรือยาน้ำมีกลิ่นและ/หรือสีผิดปกติ 
- ห้ามใช้ยานี้กับสตรีตั้งครรภ์และสตรีที่อยู่ในภาวะให้นมบุตร 
- ระวังการใช้ยานี้กับเด็กและผู้สูงอายุด้วยผู้ป่วยกลุ่มนี้จะได้รับอาการข้างเคียงของยาได้มาก กว่าผู้ป่วยกลุ่มอื่น 
- ระวังการใช้ยานี้กับผู้ป่วยโรคความดันโลหิตสูง ผู้ป่วยโรคหัวใจ ผู้มีประวัติเป็นลมชัก ผู้ป่วยที่      มีแผลในกระเพาะอาหาร ผู้ป่วยต้อหิน ผู้ป่วยต่อมไทรอยด์เป็นพิษ ผู้ป่วยด้วยต่อมลูกหมากโต ผู้ป่วยโรคเบาหวาน และผู้ป่วยด้วยโรคหืด 
- ยานี้อาจทำให้เกิดอาการวิงเวียน ง่วงนอน ระหว่างการใช้ยานี้จึงควรหลีกเลี่ยงการขับขี่ยวด ยานพาหนะและ/หรือการทำงานกับเครื่องจักร 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไพริลามีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไพริลามีนมีปฏิกิริยาระหว่างยากับยาตัวอื่นอย่างไร? ///// 
ยาไพริลามีนมีปฏิกิริยาระหว่างยากับยาตัวอื่นเช่น 
- การใช้ยาไพริลามีนร่วมกับยา Potassium chloride อาจทำให้ผลข้างเคียงของ Potassium chloride ด้านการระคายเคืองในกระเพาะอาหารมีเพิ่มมากขึ้นจนอาจกระตุ้นให้เกิดแผลในกระเพาะอาหาร - ลำไส้ทั้งนี้ขึ้นกับขนาดรับประทานของยาไพริลามีนด้วย เพื่อหลีกเลี่ยงอาการดังกล่าวแพทย์อาจต้องปรับขนาดรับประทานให้เหมาะสมเป็นกรณีไป 
- การใช้ยาไพริลามีนร่วมกับยา Propoxyphene (ยาแก้ปวด), Levocetirizine (ยาแก้แพ้), Alprazolam อาจกระตุ้นให้เกิดอาการข้างเคียงจากยาไพริลามีนมากยิ่งขึ้นเช่น ง่วงนอน วิงเวียน สับสน การครองสติทำได้ลำบาก โดยเฉพาะเมื่อใช้ยาเหล่านี้กับผู้สูงอายุ หากไม่มีความจำเป็นใดๆ ควรเลี่ยงการใช้ยาร่วมกัน 
- ห้ามรับประทานยาไพริลามีนร่วมกับสุราหรือเครื่องดื่มที่มีแอลกอฮอล์เป็นส่วนประกอบด้วยจะทำให้เกิดอาการวิงเวียน ง่วงนอนมาก ครองสติไม่ได้ 
 ///// ควรเก็บรักษาไพริลามีนอย่างไร? ///// 
ควรเก็บยาไพริลามีนในช่วงอุณหภูมิ 20 - 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ไพริลามีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไพริลามีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
https://en.wikipedia.org/wiki/Mepyramine  [2015,Aug15] 
http://www.medicines.org.uk/emc/PIL.9271.latest.pdf  [2015,Aug15] 
http://www.drugs.com/international/mepyramine.html  [2015,Aug15] 
http://www.drugs.com/drp/pyrilamine-maleate.html  [2015,Aug15] 
http://www.drugbank.ca/drugs/DB06691 [2015,Aug15] 
http://www.drugs.com/dosage/phenylephrine-pyrilamine.html [2015,Aug15] 
http://www.drugs.com/dosage/chlorpheniramine-phenylephrine-pyrilamine.html [2015,Aug15] 
http://www.webmd.com/drugs/2/drug-154853/pyrilamine-maleate-pseudoephedrine-hcl-oral/details#side-effects  [2015,Aug15] 
http://www.webmd.com/drugs/2/drug-154853/pyrilamine-maleate-pseudoephedrine-hcl-oral/details#precautions  [2015,Aug15] 
http://www.drugs.com/drug-interactions/pyrilamine-index.html?filter=3&amp;generic_only= [2015,Aug15] 
http://dailymed.nlm.nih.gov/dailymed/drugInfo.cfm?setid=a7424b9f-f2c0-4289-962d-99c2354c5a60 [2015,Aug15] 
http://www.healthcentral.com/cold-flu/medications/pyrilamine-phenylephrine-tans-oral-17435/dosage?ic=2601  [2015,Aug15] 
http://www.mhra.gov.uk/home/groups/spcpil/documents/spcpil/con1426223782418.pdf [2015,Aug15]
