ร็อกซิโทรมัยซิน (Roxithromycin)
 ///// บทนำ ///// 
ยาร็อกซิโทรมัยซิน (Roxithromycin) เป็นยาปฏิชีวนะกึ่งสังเคราะห์กลุ่ม Macrolide ทางวงการแพทย์ นำมาใช้รักษาการอักเสบที่ติดเชื้อแบคทีเรียในช่องทางเดินหายใจ ระบบทาง เดินปัสสาวะ และการติดเชื้อตามเนื้อเยื่อต่างๆของร่างกาย 
ยาร็อกซิโทรมัยซินจัดเป็นอนุพันธุ์ของ ยาอิริโทรมัยซิน (Erythromycin) เพราะมีโครง สร้างทางเคมีใกล้เคียงกัน หลังจากร่างกายได้รับยานี้ อวัยวะตับจะเป็นตัวเปลี่ยนโครงสร้างโดยใช้เวลาประมาณ 2 ชั่วโมง จากนั้นจะใช้เวลาอีก 11 – 12 ชั่วโมง เพื่อกำจัดระดับยาออกจากร่างกาย 50% (Half Life) โดยผ่านไปทางน้ำดี บางส่วนขับออกทางปัสสาวะและทางลมหายใจ 
ในบ้านเรา สามารถพบเห็นร็อกซิโทรมัยซินในชื่อการค้ามากมาย มีขายตามร้ายขายยาทั่ว ไป และมีใช้ในโรงพยาบาลทั้งภาครัฐและเอกชน 
ด้วยร็อกซิโทรมัยซินเป็นยาอันตราย การใช้ยาควรต้องอยู่ภายใต้คำสั่งแพทย์ผู้ทำการรัก ษา 
 ///// ยาร็อกซิโทรมัยซินมีสรรพคุณ (คุณสมบัติ) อย่างไร? ///// 
สรรพคุณของยาร็อกซิโทรมัยซิน คือ 
- รักษาอาการติดเชื้อที่ หู คอ จมูก 
- รักษาการติดเชื้อที่ระบบสืบพันธุ์ (ไม่รวมโกโนเรีย/หนองใน) 
- รักษาการติดเชื้อที่ผิวหนัง 
- ป้องกันการติดเชื้อไข้สมองอักเสบ 
 ///// ยาร็อกซิโทรมัยซินมีกลไกการออกฤทธิ์อย่างไร? ///// 
กลไกการออกฤทธิ์ของร็อกซิโทรมัยซิน คือตัวยาจะเข้าไปจับกับ 50s Ribosome (สารพันธุกรรมชนิดหนึ่ง) ในแบคทีเรีย และรบกวนการสังเคราะห์โปรตีนของแบคทีเรีย ด้วยกลไกนี้จึงยับยั้งการเจริญเติบโตของแบคทีเรียในที่สุด 
 ///// ยาร็อกซิโทรมัยซินมีรูปแบบการจัดจำหน่ายอย่างไร? ///// 
ต่างประเทศสามารถพบเห็นร็อกซิโทรมัยซินในรูปแบบยาเม็ดและยาน้ำแขวนตะกอน
สำหรับประเทศไทยยาร็อกซิโทรมัยซิน จะมีการจัดจำหน่ายในรูปแบบ 
- ยาเม็ดขนาด 100, 150 และ 300 มิลลิกรัม 
 ///// ยาร็อกซิโทรมัยซินมีขนาดรับประทานอย่างไร? ///// 
ยาร็อกซิโทรมัยซินมีขนาดรับประทาน ดังนี้ 
- ผู้ใหญ่: รับประทานครั้งละ 150 มิลลิกรัม วันละ 2 ครั้ง เช้า – เย็น หรือรับประทาน 300 มิลลิกรัมวันละครั้ง 
- เด็ก: ที่มีน้ำหนัก 24 – 40 กิโลกรัม รับประทานครั้งละ 100 มิลลิกรัม วันละ 2 ครั้ง	 เช้า – เย็น ส่วนในน้ำหนักอื่นๆ แพทย์จะเป็นผู้แนะนำขนาดยาที่เหมาะสม 
ทั้งนี้ควรรับประทานยาร็อกซิโทรมัยซินก่อนอาหาร 15 - 30 นาทีเป็นอย่างต่ำ ระยะเวลาในการรับประทานอยู่ในช่วง 5-10 วันต่อเนื่อง ทั้งนี้ขึ้นกับอาการทางคลินิก ซึ่งแพทย์จะเป็นผู้พิจารณา 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาร็อกซิโทรมัยซิน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทาเฉพาะที่ชนิดใดหรือไม่ 
- มีโรคผิวหนังชนิดเรื้อรังอื่นๆร่วมด้วยหรือไม่ และ 
- ระยะเวลาของอาการโรคเป็นมานานกี่วัน 
 ///// หากลืมรับประทานยาควรทำอย่างไร? ///// 
หากลืมรับประทานยาร็อกซิโทรมัยซิน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาร็อกซิโทรมัยซินมีผลไม่พึงประสงค์อย่างไร? ///// 
ยาร็อกซิโทรมัยซินมีผลไม่พึงประสงค์ (ผลข้างเคียง) โดยอาจก่อให้เกิดอาการผิดปกติ เช่น รู้สึกไม่สบายในช่องทางเดินอาหาร ท้องเสีย คลื่นไส้ อาเจียน ปวดท้อง สำหรับผลข้าง เคียงที่อาจพบได้น้อย เช่น ปวดศีรษะ วิงเวียนเหมือนบ้านหมุน ผื่นคัน ตับทำงานผิดปกติ (ตับอักเสบ) การดมกลิ่นและการรับรสเปลี่ยนไป 
 ///// มีข้อควรระวังการใช้ยาร็อกซิโทรมัยซินอย่างไร? ///// 
ข้อควระวังในการใช้ยาร็อกซิโทรมัยซิน คือ 
- ห้ามใช้ยากับผู้ที่แพ้ยาร็อกซิโทรมัยซิน 
- ห้ามใช้ยานี้ร่วมกับยารักษาปวดศีรษะไมเกรน Ergotamine และ Dihydroergotamine 
- ระวังการใช้ยานี้ในหญิงตั้งครรภ์และหญิงที่อยู่ในภาวะให้นมบุตร 
- ระวังการใช้ยานี้กับผู้ป่วยด้วยโรคตับ 
- ห้ามใช้ยาหมดอายุ 
***** อนึ่ง
 ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาร็อกซิโทรมัยซินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาร็อกซิโทรมัยซินมีปฏิกิริยาระหว่างยากับยาตัวอื่นอย่างไร? ///// 
ร็อกซิโทรมัยซินมีปฏิกิริยาระหว่างยากับยาตัวอื่น คือ 
- การใช้ยาร็อกซิโทรมัยซินร่วมกับยาต้านการแข็งตัวของเลือด อาจส่งผลให้เกิดอาการเลือดออกได้ง่าย หรือทำให้ระยะเวลาของเลือดหยุดไหลเมื่อมีบาดแผลยาวนานขึ้น ยาต้านการแข็งตัวของเลือดดังกล่าว เช่น Warfarin 
- การใช้ยาร็อกซิโทรมัยซินร่วมกับยาขยายหลอดลม สามารถส่งผลให้ระดับยาขยายหลอดลมในกระแสเลือดมีระดับสูงขึ้น ผู้ป่วยอาจได้รับผลข้างเคียงของยาขยายหลอดลมติด ตามมา หากมีความจำเป็นต้องใช้ยาร่วมกัน สมควรต้องปรับเปลี่ยนขนาดและระยะเวลารับประ ทานให้เหมาะสม ยาขยายหลอดลมดังกล่าว เช่น Theophylline 
- การใช้ยาร็อกซิโทรมัยซินร่วมกับยากลุ่ม Ergot Alkaloids (เช่น ยารักษาไมเกรน) ถือ เป็นข้อที่ต้องระมัดระวังอย่างสูง ด้วยเคยมีรายงานผลที่มีการใช้ยา 2 กลุ่มนี้ร่วมกัน มีความเป็น ไปได้ที่อาจก่อให้เกิดการตายของเนื้อเยื้อ และมีการเสื่อมสภาพของเซลล์ติดตามมา ยากลุ่ม Ergot Alkaloids ดังกล่าว เช่น Ergotamine Dihydroergotamine 
- การใช้ยาร็อกซิโทรมัยซินร่วมกับยาต้านสารฮีสตามีน (Histamine) บางตัว อาจทำให้ระดับยาต้านฮีสตามีนในกระแสเลือดเพิ่มสูงขึ้น ส่งผลต่อระบบหลอดเลือดที่ไปเลี้ยงหัวใจ และเกิดภาวะหัวใจเต้นผิดจังหวะตามมา ยาต้านฮีสตามีนดังกล่าว เช่น Terfenadine 
 ///// ควรเก็บรักษายาร็อกซิโทรมัยซินอย่างไร? ///// 
ควรเก็บยาร็อกซิโทรมัยซินภายใต้อุณหภูมิ 25 องศาเซลเซียส (Celsius) บรรจุในภาชนะที่ปิดมิดชิด พ้นแสงแดดและความชื้น เก็บยาให้พ้นมือเด็ก และสัตว์เลี้ยง 
 ///// ยาร็อกซิโทรมัยซินมีชื่ออื่นอีกไหม? ผลิตจากบริษัทอะไรบ้าง? ///// 
ยาร็อกซิโทรมัยซินในประเทศไทย มีชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Roxithromycin [2014,April 28]
	2. http://www.mydr.com.au/medicines/cmis/chemmart-roxithromycin-tablets [2014,April28].
	3. http://www.medsafe.govt.nz/profs/datasheet/a/ArrowRoxithromycintab.pdf [2014,April28].
	4. https://www.mims.com/Thailand/drug/info/Rulid/?q=roxithromycin&amp;type=brief [2014,April28].
	5. https://www.mims.com/THAILAND/Home/GatewaySubscription/?generic=roxithromycin [2014,April28].
	6. https://www.mims.com/Thailand/drug/info/rothricin-rothricin%20pediatric/?q=roxithromycin&amp;type=brief [2014,April28].
