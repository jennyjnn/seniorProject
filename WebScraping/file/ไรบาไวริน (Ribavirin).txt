ไรบาไวริน (Ribavirin)
 ///// บทนำ ///// 
โรคไวรัสตับอักเสบซีเกิดจากการติดเชื้อไวรัสซึ่งเหนี่ยวนำให้เกิดโรคตับแข็ง (Cirrhosis) หากการติดเชื้อไวรัสเกิดขึ้นเป็นเวลานานโดยไม่ได้รับการรักษาอาจนำไปสู่ภาวะตับล้มเหลว มะเร็งตับ รวมไปถึงภาวะหลอดเลือดดำในกระเพาะอาหารโป่งพอง (Gastric varices) 
โดยปกติไวรัสจะไม่สามารถแบ่งตัวได้ด้วยตัวเอง ต้องอาศัยเซลล์ของโฮสต์ (Host) กล่าว คือสัตว์หรือมนุษย์ในการแบ่งตัว ไวรัสตับอักเสบซีมีหลายจีโนไทป์ (Genotype; ชนิดหรือลักษณะ ของยีน/จีน/Geneที่แฝงอยู่ภายในรหัสพันธุกรรม ซึ่งจะมีลักษะแตกต่างกันออกไปส่งผลให้การแสดงออกของสิ่งมีชีวิตชนิดเดียวกันมีความแตกต่างกัน) แต่ละจีโนไทป์มีระยะเวลาการรักษาที่แตกต่างกันออกไป 
ยาไรบาไวริน (Ribavirin) มีบทบาทสำคัญในการใช้เป็นยารักษาโรคไวรัสตับอักเสบซี โดยใช้ร่วมกับยาอินเตอร์เฟอรอนแอลฟา-2บี (Interferon α-2b) ปัจจุบันจัดอยู่ในประเภทยาอันตรายตามกฎหมาย อย่างไรก็ดี การใช้ยานี้ควรอยู่ในการดูแลของแพทย์เพื่อติดตามผลการ รักษาและผลข้างเคียงของยา 
 ///// ยาไรบาไวรินมีสรรพคุณ (คุณสมบัติ) อย่างไร? ///// 
ยาไรบาไวรินมีสรรพคุณ/ข้อบ่งใช้ดังนี้ 
-  ชนิดยาเม็ดหรือแคปซูลรับประทาน มีข้อบ่งใช้ในการรักษาโรคไวรัสตับอักเสบซีเรื้อรัง (Chronic Hepatitis C) โดยใช้ร่วมกับยาอินเตอร์เฟอรอนแอลฟา-2บี (Interferon α-2b) 
-  ชนิดยาพ่น มีข้อบ่งใช้เพื่อรักษาโรคติดเชื้อไวรัสอาร์เอสวีหรือเรสไฟราทอรีซินซีเชียลไวรัส (Respiratory Syncytial Virus) ซึ่งเป็นภาวะการติดเชื้อไวรัสในระบบทางเดินหายใจโดย เฉพาะผู้ป่วยที่มีภูมิคุ้มกันต้านทานโรคอ่อนแอและติดเชื้อในระบบทางเดินหายใจส่วนล่าง อาทิ ในผู้ป่วยที่ได้รับยากดภูมิคุ้มกันฯ หรือผู้ป่วยที่มีโรคปอด โรคหัวใจ เป็นต้น 
นอกจากนี้ แพทย์อาจพิจารณาใช้ยาไรบาไวรินในข้อบ่งใช้ที่ไม่ได้รับการขึ้นทะเบียนเช่น ผู้ป่วยติดเชื้อไวรัสไข้หวัดใหญ่อินฟลูเอนซาชนิดเอ (Influenza A) และเชื้อไวรัสอินฟลูเอนซา ชนิดบี (Influenza B) 
 ///// ยาไรบาไวรินมีกลไกการออกฤทธิ์อย่างไร? ///// 
กลไกการออกฤทธิ์ของยาไรบาไวรินยังไม่เป็นที่ทราบแน่ชัด เชื่อว่ายาไรบาไวรินเข้าจับกับอาร์เอ็นเอ (RNA; สารพันธุกรรมที่ใช้ในกระบวนการแบ่งเซลล์) เหนี่ยวนำให้เกิดการกลายพันธุ์ระหว่างการถ่ายทอดรหัสพันธุกรรมของเชื้อไวรัส นำไปสู่การยับยั้งการแบ่งตัวหรือการกำ เนิดใหม่ของไวรัสในที่สุด 
 ///// ยาไรบาไวรินมีรูปแบบการจัดจำหน่ายอย่างไร? ///// 
ยาไรบาไวรินมีรูปแบบทางเภสัชภัณฑ์ที่จำหน่ายในประเทศไทยได้แก่ 
- 	ชนิดแคปซูลรับประทาน ขนาดความแรง 200 มิลลิกรัมและ 400 มิลลิกรัมต่อแคป ซูล 
- ชนิดเม็ดรับประทาน ขนาดความแรง 500 มิลลิกรัมและ 600 มิลลิกรัมต่อแคปซูล
ในบางประเทศอาทิ สหรัฐอเมริกา สหราชอาณาจักร และสหภาพยุโรป มีการจัดจำหน่ายยาไรบาไวรินในรูปแบบเภสัชภัณฑ์อื่นๆได้แก่ 
- 	ชนิดยาผงพร้อมผสมเพื่อใช้เป็นยาสูดพ่นจมูกแบบฝอยละออง (Powder for solution for nebulization) ขนาดความแรง 6 กรัม 
- 	    ชนิดยาน้ำรับประทาน ขนาดความแรง 40 มิลลิกรัมต่อมิลลิลิตร 
 ///// ยาไรบาไวรินมีขนาดรับประทานหรือวิธีใช้ยาอย่างไร? ///// 
ยาไรบาไวรินมีขนาดยาที่แนะนำจำแนกตามข้อบ่งใช้ดังต่อไปนี้ 
ก. โรคติดเชื้อไวรัสอาร์เอสวี หรือเรสไฟราทอรีซินซีเชียลไวรัส (RSV/ Respiratory Syncitial Virus, ไวรัสที่ก่อโรคระบบทางเดินหายใจอักเสบและปอดอักเสบ) ในทารกและในเด็ก: ใช้ยาไรบาไวรินรูปแบบยาผงสูดพ่นจมูก ผสมยาผงขนาด 6 มิลลิกรัมกับน้ำปราศ จากเชื้อชนิดไม่ผสมสารกันบูด (Sterile water without preservatives) ให้ผู้ป่วยสูดพ่นผ่านทางจมูกผู้ป่วยแบบฝอยละออง (ใช้เครื่องพ่น) โดยใช้ยาต่อเนื่องกัน 12 - 18 ชั่วโมงต่อวันเป็นเวลา 3 - 7 วัน 
ข. โรคไวรัสตับอักเสบซีเรื้อรัง (Chronic Hepatitis C): ชนิดยาแคปซูล ยาเม็ด หรือยาน้ำรับประทาน โดยใช้ยานี้ร่วมกับยาอินเตอร์เฟอรอน แอลฟา-2บี (Interferon α-2b) ขนาดยาที่แนะนำมีความแตกต่างกันเล็กน้อยตามผู้ผลิตและสถาบันที่ศึกษา ในที่นี้จะกล่าวถึงขนาดยาของยาไรบาไวรินภายใต้ชื่อการค้ารีบีทอล (Rebetol®) และโคพิกุส (Copegus®) ซึ่งได้รับการขึ้นทะเบียนในประเทศไทย และขนาดยาแนะนำโดยสมาคมการศึกษาโรคตับในสหรัฐอเมริกา  (American Association for the Study of Liver Diseases; AASLD) 
ขนาดยาสำหรับผู้ป่วยที่มีอายุต่ำกว่า 18 ปี: สมาคมการศึกษาโรคตับในสหรัฐอเมริกา  (American Association for the Study of Liver Diseases; AASLD) กำหนดขนาดยาแนะนำทั้งรีบีทอล (Rebetol®) และโคพิกุส (Copegus®) ในผู้ป่วยตั้งแต่อายุ 2 - 17 ปีคือ 15 มิลลิ กรัมต่อน้ำหนักตัว 1 กิโลกรัมต่อวันเป็นระยะเวลา 48 สัปดาห์และ 
สำหรับผู้ป่วยที่มีการติดเชื้อร่วมกับเชื้อเอชไอวีให้ใช้รูปแบบการรักษาเช่นเดียวกับผู้ป่วยที่ติดเชื้อไวรัสตับอักเสบซีเพียงอย่างเดียว 
อย่างไรก็ดี ยาไรบาไวรินในทั้งสองชื่อการค้าคือ รีบีทอล (Rebetol®) และโคพิกุส (Copegus®) มีขนาดยาแนะนำตามน้ำหนักตัวของผู้ป่วยดังต่อไปนี้ 
1.1 รีบีทอล (Rebetol®): รีบีทอลมีขนาดยาแนะนำสำหรับผู้ป่วยตั้งแต่อายุ 3 ปีขึ้นไป การใช้ยากับผู้ป่วยอายุต่ำกว่า 3 ปีขึ้นอยู่กับดุลยวินิจของแพทย์ เนื่องจากยังไม่มีข้อมูลการศึก ษาความปลอดภัยของยาในผู้ป่วยอายุต่ำกว่า 3 ปีอย่างเพียงพอ 
รีบีทอลมีขนาดยาที่แนะนำทั้งชนิดยาน้ำและยาแคปซูลรับประทานดังต่อไปนี้ 
-  ผู้ป่วยน้ำหนักน้อยกว่า 47 กิโลกรัม: ขนาดยาที่แนะนำคือ 15 มิลลิกรัมต่อน้ำหนักตัว 1 กิโลกรัมต่อวันโดยแบ่งให้เป็น 2 เวลาคือเช้าและเย็น 
-  ผู้ป่วยน้ำหนัก 47 - 59 กิโลกรัม: ขนาดยาที่แนะนำคือ 800 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 400 มิลลิกรัมในตอนเย็น 
- ผู้ป่วยน้ำหนัก 60 - 73กิโลกรัม: ขนาดยาที่แนะนำคือ 1,000 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 600 มิลลิกรัมในตอนเย็น 
- ผู้ป่วยน้ำหนักมากกว่า 73 กิโลกรัมขึ้นไปขนาดยาที่แนะนำคือ 1,200 มิลลิกรัมต่อวัน โดยแบ่งให้เป็น 2 เวลาคือ 600 มิลลิกรัมในตอนเช้าและ 600 มิลลิกรัมในตอนเย็น 
1.2 โคพิกุส (Copegus): ไม่แนะนำให้ใช้ยาโคพิกุสในผู้ป่วยที่มีอายุต่ำกว่า 18 ปี เนื่อง จากยังไม่มีข้อมูลด้านความปลอดภัยของยาอย่างเพียงพอ อย่างไรก็ดี มีข้อมูลด้านประสิทธิ ภาพและความปลอดภัยของโคพิกุสในผู้ป่วยอายุตั้งแต่ 5 ปีขึ้นไปอย่างจำกัด จึงมีขนาดยาที่แนะนำตามน้ำหนักตัวของผู้ป่วยที่มีอายุตั้งแต่ 5 ปีดังต่อไปนี้ 
- 	ผู้ป่วยน้ำหนักน้อยกว่า 23 และจนถึง 33 กิโลกรัม: ขนาดยาที่แนะนำคือ 400 มิลลิ กรัมต่อวันโดยแบ่งให้เป็น 2 เวลาคือ 200 มิลลิกรัมในตอนเช้าและ 200 มิลลิกรัมในตอนเย็น 
- 	ผู้ป่วยน้ำหนัก 34 - 46 กิโลกรัม: ขนาดยาที่แนะนำคือ 600 มิลลิกรัมต่อวันโดยแบ่งให้เป็น 2 เวลาคือ 200 มิลลิกรัมในตอนเช้าและ 400 มิลลิกรัมในตอนเย็น 
- 	ผู้ป่วยน้ำหนัก 47 - 59 กิโลกรัม: ขนาดยาที่แนะนำคือ 800 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 400 มิลลิกรัมในตอนเย็น 
- 	ผู้ป่วยน้ำหนัก 60 - 74 กิโลกรัม: ขนาดยาที่แนะนำคือ 1,000 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 600 มิลลิกรัมในตอนเย็น 
- 	ผู้ป่วยน้ำหนักตั้งแต่ 75 กิโลกรัมขึ้นไป: ขนาดยาที่แนะนำคือ 1,200 มิลลิกรัมต่อวันโดยแบ่งให้เป็น 
ขนาดยาสำหรับผู้ใหญ่ที่มีอายุ 18 ปีขึ้นไป: สมาคมการศึกษาโรคตับในสหรัฐอเมริกา (American Association for the Study of Liver Diseases; AASLD) แนะนำระยะเวลาการรัก ษา หากพบว่าไวรัสเป็นจีโนไทป์ชนิด 2 หรือ 3 ระยะเวลาที่แนะนำในการใช้ยาคือ 24 สัปดาห์ หากเป็นจีโนไทป์ชนิด 1 หรือ 4 ควรใช้ยานี้ในการรักษา 48 สัปดาห์ หากผู้ป่วยเคยรับการรักษาโรคนี้มาก่อนแต่ล้มเหลวให้ใช้ยานี้เป็นเวลา 48 สัปดาห์ และ
ในผู้ป่วยที่ติดเชื้อไวรัสนี้ร่วมกับการติดเชื้อเอชไอวีให้ใช้ยานี้เป็นระยะเวลา 48 สัปดาห์ไม่ว่าจะเป็นเชื้อไวรัสจีโนไทป์ใดก็ตาม 
2.1 รีบีทอล (Rebetol®): มีขนาดยาที่แนะนำดังต่อไปนี้ 
ขนาดยาที่แนะนำทั้งชนิดยาน้ำและยาแคปซูลรับประทานสำหรับผู้ป่วยติดเชื้อไวรัสตับอัก เสบซีอย่างเดียวดังต่อไปนี้ 
-  ผู้ป่วยน้ำหนักน้อยกว่า 66 กิโลกรัม: ขนาดยาที่แนะนำคือ 800 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 400 มิลลิกรัมในตอนเย็น 
- ผู้ป่วยน้ำหนัก 66 - 80 กิโลกรัม: ขนาดยาที่แนะนำคือ 1,000 มิลลิกรัมต่อวันโดยแบ่งให้เป็น 2 เวลาคือ 400 มิลลิกรัมในตอนเช้าและ 600 มิลลิกรัมในตอนเย็น 
- ผู้ป่วยน้ำหนัก 81 - 105 กิโลกรัม: ขนาดยาที่แนะนำคือ 1,200 มิลลิกรัมต่อวันโดยแบ่งให้เป็น 2 เวลาคือ 600 มิลลิกรัมในตอนเช้าและ 600 มิลลิกรัมในตอนเย็น 
- ผู้ป่วยน้ำหนักมากกว่า 105 กิโลกรัมขึ้นไป: ขนาดยาที่แนะนำคือ 1,400 มิลลิกรัมต่อวันโดยแบ่งให้เป็น 2 เวลาคือ 600 มิลลิกรัมในตอนเช้าและ 800 มิลลิกรัมในตอนเย็น 
2.2 โคพิกุส (Copegus®): มีขนาดยา (มีเฉพาะยาแคปซูล) ที่แนะนำดังต่อไปนี้ 
- 	จีโนไทป์ 1 และ 4: 
- 	นำหนักตัวน้อยกว่า 75 กิโลกรัม: ขนาดยาที่แนะนำคือ 1,000 มิลลิกรัมต่อวัน โดยแบ่งให้เป็น 2 เวลาคือ 400 มิลลิกรัมในตอนเช้าและ 600 มิลลิกรัมในตอนเย็นเป็นเวลา 48 สัปดาห์ 
- 	นำหนักตัวตั้งแต่ 75 กิโลกรัมขึ้นไป: ขนาดยาที่แนะนำคือ 1,200 มิลลิกรัมต่อวันโดยแบ่งให้เป็น 2 เวลาคือ 600 มิลลิกรัมในตอนเช้าและ 600 มิลลิกรัมในตอนเย็นเป็นเวลา 48 สัปดาห์ 
- 	จีโนไทป์ 2 และ 3: 
- 	ขนาดยาที่แนะนำคือ 800 มิลลิกรัมต่อวันโดยแบ่งให้เป็น 2 เวลาคือ 400 มิลลิ กรัมในตอนเช้าและ 400 มิลลิกรัมในตอนเย็นเป็นเวลา 24 สัปดาห์ 
- ผู้ป่วยติดเชื้อไวรัสตับอักเสบซีร่วมกับเอชไอวี 
- 	ขนาดยาที่แนะนำคือ 800 มิลลิกรัมต่อวันโดยแบ่งให้เป็น 2 เวลาคือ 400 มิลลิ กรัมในตอนเช้าและ 400 มิลลิกรัมในตอนเย็นเป็นเวลา 48 สัปดาห์ไม่ว่าจะเป็นจีโนไทป์ชนิดใดก็ตาม 
***อนึ่ง: 
การพิจารณาใช้ยารูปแบบยาน้ำรับประทาน แนะนำให้ใช้รูปแบบเภสัชภัณฑ์นี้ในผู้ป่วยเด็ก ที่ยังไม่สามารถรับประทานยาเม็ดหรือยาแคปซูลได้หรือในผู้ป่วยซึ่งไม่สามารถกลืนอาหารได้ 
ค. ขนาดยาในผู้ป่วยไตบกพร่อง: ในผู้ป่วยที่มีค่าเครทินีนเคลียแรนส์ (Creatinine Clearance ; CrCl) ซึ่งเป็นค่าบอกความสามารถของไตในการกำจัดของเสียออกจากร่างกาย ต่ำกว่า 50 มิล ลิลิตรต่อนาทีให้หยุดใช้ยานี้ 
ง. ขนาดยาในผู้ป่วยตับบกพร่อง: ในผู้ป่วยที่มีภาวะการทำงานของตับบกพร่องปานกลางถึงรุนแรงห้ามใช้ยาไรบาไวริน 
***อนึ่ง: 
ในระหว่างการรักษา แพทย์อาจสั่งตรวจเลือดซีบีซี/CBC เพื่อตรวจวัดปริมาณเม็ดเลือดและเกล็ดเลือดเป็นระยะๆ การปรับขนาดยาอาจมีความจำเป็นหากจำนวนเม็ดเลือดแดงลดลง หรืออาจจำเป็นต้องหยุดยาหากมีจำนวนเม็ดเลือดขาวและเกล็ดเลือดต่ำ ทั้งนี้ขึ้นกับวิจารณญาณของแพทย์ผู้ทำการรักษา 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาไรบาไวรินควรแจ้งแพทย์/พยาบาลและเภสัชกรดังนี้เช่น 
- ประวัติแพ้ยาทุกชนิดรวมถึงการแพ้สารเคมีต่างๆ 
- แจ้งให้แพทย์และเภสัชกรทราบหากกำลังใช้ยาไดดาโนซีน (Didanosine, ยาต้านโรคเอดส์)  ซึ่งแพทย์อาจไม่ใช้ยาไรบาไวรินร่วมกับยานี้ 
-  ประวัติโรคประจำตัวรวมถึงยาที่ใช้อยู่ทั้งยาที่ซื้อทานเองและยาที่แพทย์สั่งจ่าย รวมไปถึงวิตา มิน ผลิตภัณฑ์เสริมอาหาร ผลิตภัณฑ์สมุนไพร โดยเฉพาะหากกำลังใช้ยาเหล่านี้ร่วมกับการใช้ยาไรบาไวริน แพทย์อาจพิจารณาปรับขนาดยาเหล่านั้นหรือเฝ้าระวังผลข้างเคียงและพิษจากยาเหล่านั้นที่ใช้ร่วมกับยาไรบาไวรินอย่างใกล้ชิดมากยิ่งขึ้น 
ยาเหล่านั้นเช่น 
- ยากดภูมิคุ้มกันต้านทานโรคของร่างกายและยาต้านมะเร็ง: ยาอะซาไธโอพรีน  (Azathioprine), ยาไซโคลสปอริน (Cyclosporin), ยาซิโรลิมัส (Sirolimus), ยาทาโครไลมัส (Tacrolimus) 
- ยารักษาภาวะวิตกกังวลหรือเครียด รวมไปถึงภาวะซึมเศร้า และยาทางจิตประ สาทอื่นๆ 
- ยารักษาโรคเอดส์เช่น อะบาคาเวียร์ (Abacavir), ยาเอ็มไทรไซทาบีน (Emtrici tabine), ยาลามิวูดีน (Lamivudine), ยาสตาวูดีน (Stavudine), ยาทีโนโฟเวียร์ (Tenofovir) และซิโดวูดีน (Zidovudine) 
- 	 ประวัติโรคไตหรือตับทำงานบกพร่อง โรคตับอักเสบจากภูมิต้านตนเอง (Autoimmune hepatitis) 
- 	ประวัติการดื่มสุราและเครื่องดื่มแอลกอฮอล์ ประวัติการใช้ยาเสพติด เคยหรือมีความคิดที่จะทำร้ายตัวเองหรือพยายามฆ่าตัวตาย มีประวัติเกี่ยวกับโรคทางจิตประสาทเช่น โรคจิตเภท ภาวะวิตกกังวล โรคซึมเศร้า มีประวัติเกี่ยวกับโรคมะเร็ง โรคเอดส์ โรคเกาต์ โรคตับเอกเสบ หรือโรคอื่นๆที่มีความเกี่ยวข้องกับตับ เคยได้รับการปลูกถ่ายตับหรืออวัยวะอื่นๆ รวมไปถึงประวัติการติดเชื้อไวรัสตับอักเสบซี หากเคยเป็นและ/หรือเคยได้รับการรักษามาก่อน 
- 	แจ้งแพทย์หรือเภสัชกรหากกำลังตั้งครรภ์ วางแผนที่จะตั้งครรภ์ หรือมีความเสี่ยงที่จะตั้งครรภ์ ในผู้ป่วยชายที่คู่สมรสกำลังตั้งครรภ์หรือวางแผนที่จะตั้งครรภ์ ควรวางแผนคุมกำเนิดอย่างน้อย 2 วิธีร่วมกัน (เช่น ถุงยางอนามัยชายร่วมกับยาเม็ดคุมกำเนิด แต่ควรปรึกษาแพทย์ผู้รักษาเพื่อ ให้ได้วิธีที่เหมาะสมทั้งกับตนเองและกับคู่ของตนเอง) ในระหว่างการรักษาด้วยยานี้และหลัง จากหยุดใช้ยานี้ไปแล้วอย่างน้อยอีก 6 เดือน เนื่องจากยานี้อาจมีอันตรายต่อการพัฒนาของตัวอ่อนในครรภ์ ผู้ป่วยหญิงควรได้รับการตรวจการตั้งครรภ์ก่อนการรักษา ระหว่างการรักษา และหลังการรักษาไปแล้วอีก 6 เดือน รวมถึงผู้ป่วยชายที่ต้องใช้ยานี้ คู่สมรสควรได้รับการตรวจการตั้งครรภ์เช่นเดียวกัน หากระหว่างการใช้ยานี้ ผู้ป่วยหรือคู่สมรสเกิดการตั้งครรภ์ให้แจ้งให้แพทย์ทราบโดยทันที 
 ///// หากลืมรับประทานยาควรทำอย่างไร? ///// 
หากลืมรับประทานยาไรบาไวรินให้รับประทานยาทันทีที่นึกขึ้นได้ หากใกล้เวลากับมื้อถัดไปให้ข้ามไปทานมื้อถัดไป โดยไม่ต้องเพิ่มขนาดยาเป็น 2 เท่า 
 ///// ยาไรบาไวรินมีผลไม่พึงประสงค์อย่างไร? ///// 
ยาไรบาไวรินมีผลไม่พึงประสงค์ (ผลข้างเคียง/อาการไม่พึงประสงค์) เช่น 
ก. ยาไรบาไวรินชนิดพ่นจมูกแบบละอองฝอย: อาจก่อให้เกิดอาการไม่พึงประสงค์เช่น ภาวะความดันโลหิตต่ำ หัวใจหยุดเต้น โลหิตจาง เหนื่อยล้า นอนไม่หลับ หายใจลำบาก 
ข. ยาไรบาไวรินชนิดรับประทาน: อาจก่อให้เกิดอาการไม่พึงประสงค์บางประการเช่น ไอ ปวดมวนท้อง ปากแห้ง การรับรสเปลี่ยนไป แน่นหน้าอก แสบร้อนกลางอก ผมร่วง มีไข้ และ ปวดศีรษะ 
ยาไรบาไวรินชนิดรับประทาน อาจก่อให้เกิดอาการไม่พึงประสงค์ที่รุนแรงเช่น อุจจาระมีเลือดปน/อุจจาระเป็นเลือด หรืออุจจาระมีสีดำเหนียว ปัสสาวะมีสีเข้มเหมือนสีน้ำปลา เกิดห้อเลือดตามผิวหนังและมีการขยายขนาดห้อเลือด เกิดภาวะสับสน วิตกกังวลมากเกินไป ซึมเศร้า มีความคิดทำร้ายตัวเองหรือพยายามฆ่าตัวตาย การควบคุมอารมณ์เปลี่ยนไป ผิวหรือตาเปลี่ยน เป็นสีเหลือง ให้แจ้งให้แพทย์ทราบ/ไปโรงพยาบาลโดยทันที 
*****ข้อสำคัญ: 
- หากขณะเริ่มใช้ยานี้และพบว่ามีผื่นคันขึ้น แน่นหน้าอก หายใจไม่สะดวก/หายใจลำบาก เปลือกตา/หนังตา ริมฝีปาก คาง ใบหน้า บวม อาจเกิดจากการแพ้ยาได้ ให้หยุดใช้ยานี้และพบแพทย์/ไปโรงพยาบาลโดยทันที 
- หากใช้ยานี้และเกิดอาการไม่พึงประสงค์ต่อเนื่องและรุนแรงมากขึ้น ให้รีบพบแพทย์/รีบไปโรงพยาบาลก่อนนัดหรือทันที/ฉุกเฉิน ขึ้นกับความรุนแรงของอาการ 
 ///// มีข้อควรระวังการใช้ยาไรบาไวรินอย่างไร? ///// 
มีข้อควรระวังการใช้ยาไรบาไวรินเช่น 
- ไม่ใช้ยานี้กับผู้ที่แพ้ยาหรือแพ้ส่วนประกอบของยานี้ 
- 	ไม่ใช้ยานี้กับสตรีตั้งครรภ์หรือให้นมบุตร รวมไปถึงผู้ชายที่คู่สมรสมีแผนที่จะตั้งครรภ์หรือมีครรภ์ เนื่องจากยาไรบาไวรินสามารถผ่านไปยังน้ำอสุจิได้ ซึ่งอาจก่อให้เกิดอัน ตรายกับทารกหากมีการปฏิสนธิ 
- 	หลีกเลี่ยงการใช้ยานี้กับผู้ป่วยที่มีโรคเกี่ยวกับเม็ดเลือดและเกล็ดเลือดเช่น โรคธาลัสซีเมีย ภาวะโลหิตจาง 
- ไม่ใช้ยานี้กับผู้ป่วยโรคตับอักเสบจากการแพ้ภูมิตัวเอง (Autoimmune hepatitis) 
- ไม่ใช้ยานี้กับผู้ป่วยที่กำลังได้รับยาไดดาโนซีน (Didanosine) 
- 	ไม่ใช้ยานี้เป็นยาขนานเดียวในการรักษาโรคไวรัสตับอักเสบซี 
- ยานี้อาจทำให้ผู้ใช้ยาง่วงซึม วิงเวียน หรือสับสน จึงควรหลีกเลี่ยงการขับขี่ยานพาหนะ หรือทำงานที่เกี่ยวข้องกับเครื่องจักร 
- ยานี้อาจทำให้เกิดอาการปากแห้ง ควรรักษาสุขภาพเหงือกและฟันอย่างสม่ำเสมอ รวมถึงพบทันตแพทย์เพื่อตรวจสุขภาพเหงือกและฟันอย่างน้อยทุก 6 เดือนหรือตามทันตแพทย์แนะนำ 
- 	หากผู้ใช้ยานี้มีความคิดที่จะทำร้ายหรือฆ่าตัวตายให้แจ้งให้แพทย์/โรงพยาบาลทราบทันที 
- ไม่หยุดใช้ยานี้เองแม้อาการจะดีขึ้น หยุดใช้ยานี้ได้ต่อเมื่อแพทย์สั่งเท่านั้น 
- 	รับประทานยานี้อย่างสม่ำเสมอในเวลาเดียวกันของทุกๆวัน 
- 	ไม่แบ่งยาให้ผู้อื่นใช้ 
- 	ไม่ใช้ยาหมดอายุ 
- 	ไม่เก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาไรบาไวริน) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวม ทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไรบาไวรินมีปฏิกิริยาระหว่างยากับยาตัวอื่นอย่างไร? ///// 
ยาไรบาไวรินไม่ควรใช้ร่วมกับยาบางขนานเพราะอาจส่งผลให้เกิดปฏิกิริยาระหว่างยา โดยอาจทำให้ระดับยาดังจะกล่าวต่อไปสูงขึ้น จึงอาจก่อให้เกิดผลข้างเคียงของยาหรือพิษของยาดังกล่าวสูงขึ้นตามไปด้วยเช่น 
- ยาต้านโรคเอดส์: เช่น ไดดาโนซีน (Didanosine), อะบาคาเวียร์ (Abacavir), ยาเอ็มไทรไซทาบีน (Emtricitabine), ยาลามิวูดีน (Lamivudine), ยาสตาวูดีน (Stavudine), ยาทีโนโฟเวียร์ (Tenofovir) และซิโดวูดีน (Zidovudine) 
- ยากดภูมิคุ้มกันต้านทานโรคของร่างกาย: เช่น ยาอะซาไธโอพรีน (Azathioprine) 
*นอกจากนี้ ยาไรบาไวรินอาจลดประสิทธิภาพของวัคซีนไวรัสไข้หวัดใหญ่อีกด้วย ดังนั้นผู้ใช้ยานี้ต้องปรึกษาแพทย์ผู้รักษาก่อนจะฉีดวัคซีนทุกชนิดด้วย 
 ///// ควรเก็บรักษายาไรบาไวรินอย่างไร? ///// 
ควรเก็บรักษายาไรบาไวรินอย่างไร? 
- 	เก็บยาในภาชนะบรรจุดั้งเดิมของบริษัทผู้ผลิต 
- 	เก็บยาในที่แห้งและแสงแดดส่องไม่ถึงโดยตรง หลีกเลี่ยงการเก็บยาบริเวณที่มีความอับชื้นเช่น บริเวณใกล้ห้องน้ำหรือในห้องน้ำ 
- 	เก็บยาให้พ้นมือเด็กและสัตว์เลี้ยง 
 ///// ยาไรบาไวรินมีชื่ออื่นอีกไหม? ผลิตจากบริษัทอะไรบ้าง? ///// 
ในประเทศไทยยาไรบาไวรินมีการจัดจำหน่ายดังนี้ 
 ///// บรรณานุกรม ///// 
1.American Pharmacists Association. Ribavirin. Drug Information Handbook with Trade names index. 23;2014:1828-1834.
2.Mims Online. Rebetol® Ribavirin. http://www.mims.com/Thailand/drug/info/Rebetol [2015,June13]
4.Crotty S, Cameron C, Andino R. Ribavirin's antiviral mechanism of action: lethal mutagenesis?. J. Mol. Med. 2012;80 (2): 86–95.
5.Paeshuyse, J, Dallmeier, K, Neyts, J. Ribavirin for the treatment of chronic hepatitis C virus infection: a review of the proposed mechanisms of action. Current Opinion in Virology 1 2011;6:590–8.
6. Patient Information Leaflet. Copegus. http://www.accessdata.fda.gov/drugsatfda_docs/label/2010/021511s018lbl.pdf[2015,June13]
3.Ortega-Prieto, Ana M.; Sheldon, et al. Extinction of Hepatitis C Virus by Ribavirin in Hepatoma Cells Involves Lethal Mutagenesis. ONE 2013;8(8):71039.
