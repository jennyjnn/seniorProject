เลโวไทรอกซีน ไทรอกซิน เอลทรอกซิน (Levothyroxine)
 ///// บทนำ ///// 
ยาเลโวไทรอกซีน (Levothyroxine หรือ L-thyroxine) หรือนิยมเรียกสั้นๆว่า ไทรอกซีน (Thyroxine) หรือชื่อการค้าที่รู้จักกันดี คือ เอลทรอกซิน (Eltroxin) ถูกสังเคราะห์เพื่อนำมาใช้กับผู้ป่วยที่มีภาวะไทรอยด์ฮอร์โมนต่ำ (ภาวะขาดไทรอยด์ฮอร์โมน) ซึ่งมีสาเหตุจากความผิดปกติของต่อมไทรอยด์ การรับประทานยานี้จะช่วยปรับระดับการเผาผลาญพลังงาน ขบวนการสัง เคราะห์ ขบวนการทำลายในระดับเซลล์ของร่างกาย ให้กลับมาเป็นปกติ เช่น การทำงานของ    สมอง การควบคุมอุณหภูมิของร่างกาย การเจริญเติบโตของกระดูกและของเนื้อเยื่อในอวัยวะต่างๆ เป็นต้น 
หลังจากร่างกายได้รับยาเลโวไทรอกซีน ยาจะถูกเปลี่ยนโครงสร้างทางเคมีที่อวัยวะ ตับ สมอง กล้ามเนื้อ และไต ร่างกายจะใช้เวลา 6 - 7 วัน ในการกำจัดยาออกจากร่างกาย 50% โดยผ่านไปกับอุจจาระและปัสสาวะ 
ด้วยเลโวไทรอกซีนเป็นฮอร์โมนสังเคราะห์ จึงมีฤทธิ์ต่อระบบการทำงานของอวัยวะสำคัญ ของร่างกาย ก่อนการใช้ยาจึงต้องมีการตรวจเลือด เพื่อที่แพทย์จะได้สั่งจ่ายยาในขนาดที่ถูกต้อง และปลอดภัยต่อผู้ป่วย 
 ///// ยาเลโวไทรอกซีนมีสรรพคุณ (คุณสมบัติ) อย่างไร ///// 
สรรพคุณของยาเลโวไทรอกซีน คือ ใช้รักษาผู้ป่วยที่มีระดับไทรอยด์ฮอร์โมนต่ำ 
 ///// ยาเลโวไทรอกซีนมีกลไกการออกฤทธิ์อย่างไร? ///// 
กลไกการออกฤทธ์ของยาเลโวไทรอกซีนคือ ยาจะถูกเปลี่ยนโครงสร้างไปเป็นสาร L-tri iodothyronine และจะถูกส่งเข้าไปจับกับตัวรับ (Receptor) ของไทรอยด์ฮอร์โมนในระดับเซลล์ ส่งผลให้เซลล์ต่างๆถูกกระตุ้นให้ทำงานตามที่ร่างกายต้องการ 
 ///// ยาเลโวไทรอกซีนมีรูปแบบการจัดจำหน่ายอย่างไร? ///// 
ในต่างประเทศมีการจัดจำหน่ายยาเลโวไทรอกซีนในรูปแบบยาเม็ดรับประทานและยาฉีด สำหรับประเทศไทยเรามีการจัดจำหน่ายในรูปแบบของยาเม็ดขนาดความแรง 50 และ 100 ไม      โครกรัม/เม็ด 
 ///// ยาเลโวไทรอกซีนมีขนาดรับประทานอย่างไร? ///// 
ขนาดรับประทานของยาเลโวไทรอกซีน คือ 
- ผู้ใหญ่รับประทานครั้งละ 100 – 300 ไมโครกรัม วันละครั้ง 
- เด็กอายุมากกว่า 1 ปี รับประทานครั้งละ 25 – 50 ไมโครกรัมต่อวัน หรือ 2.5 – 5 ไม โครกรัมต่อน้ำหนักตัว 1 กิโลกรัมต่อวัน 
อนึ่ง ควรรับประทานยาเลโวไทรอกซินก่อนอาหารเป็นเวลา ½ - 1 ชั่วโมงเป็นอย่างต่ำ     และต้องใช้ยาภายใต้คำแนะนำของแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเลโวไทรอกซีน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาเลโวไทรอกซีน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเลโวไทรอกซีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาเลโวไทรอกซีนมีผลไม่พึงประสงค์อย่างไร? ///// 
อาจพบผลไม่พึงประสงค์ (ผลข้างเคียง) หลังการใช้ยาเลโวไทรอกซีน ดังนี้ เช่น ปวด    ศีรษะ หงุดหงิด น้ำหนักตัวลด เจ็บหน้าอก หัวใจเต้นเร็ว และหัวใจเต้นผิดจังหวะ 
 ///// มีข้อควรระวังการใช้ยาเลโวไทรอกซีนอย่างไร? ///// 
มีข้อควรระวังในการใช้ยาเลโวไทรอกซีน คือ 
- ห้ามใช้กับผู้แพ้ยาเลโวไทรอกซีน 
- ห้ามใช้ยานี้กับผู้ป่วยที่มีภาวะหัวใจล้มเหลวชนิดเฉียบพลัน 
- ระวังการใช้ยานี้กับผู้ป่วยด้วยโรคเบาหวาน โรคความดันโลหิตสูง หรือผู้ที่มีภาวะต่อมหมวกไตทำงานน้อย 
- ระวังการใช้ยานี้กับผู้สูงอายุ และหญิงที่กำลังตั้งครรภ์ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาเลโวไทรอกซีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเลโวไทรอกซีนมีปฏิกิริยาระหว่างยากับยาตัวอื่นอย่างไร? ///// 
ยาเลโวไทรอกซีนมีปฏิกิริยาระหว่างยากับยาตัวอื่น ดังนี้ คือ 
- การใช้ยาเลโวไทรอกซีนร่วมกับยาลดน้ำมูกบางตัว สามารถทำให้เกิดภาวะความดันโล     หิตสูง เจ็บหน้าอก ใจสั่น และ หัวใจเต้นผิดจังหวะ ยาลดน้ำมูกตัวดังกล่าว เช่น Phenylephrine, Pseudoephedrine 
- การใช้ยาเลโวไทรอกซีนร่วมกับยาบำรุงร่างกายกลุ่มวิตามินรวม (Multivitamin with Mineral) สามารถลดประสิทธิผลในการรักษาของเลโวไทรอกซิน หากมีความจำเป็นต้องใช้ร่วม    กัน ควรแนะนำผู้ป่วยให้รับประทานยาห่างกัน 4 ชั่วโมงเป็นอย่างต่ำ 
- การใช้ยาเลโวไทรอกซีนร่วมกับยาลดกรด สามารถรบกวนการดูดซึมของเลโวไทรอก      ซิน และส่งผลให้ประสิทธิภาพการรักษาด้อยลงไป หากจำเป็นต้องใช้ร่วมกัน ควรเว้นระยะเวลา    การรับประทานห่างกัน 4 ชั่วโมงเป็นอย่างต่ำ ยาลดกรดกลุ่มดังกล่าว ได้แก่ Aluminium Hydro  xide, Calcium Carbonate, และ Magnesium Hydroxide เป็นต้น 
- การใช้ยาเลโวไทรอกซีนร่วมกับยารักษาโรคเบาหวาน สามารถส่งผลต่อการควบคุมระ      ดับน้ำตาลในกระแสเลือด อาจต้องแจ้งแพทย์เพื่อปรับขนาดรับประทานยาของผู้ป่วย ยารักษาโรคเบาหวานที่กล่าวถึง เช่น Glimepiride, Glipizide, และ Metfomin เป็นต้น 
 ///// ควรเก็บรักษายาเลโวไทรอกซินอย่างไร? ///// 
ควรเก็บยาเลโวไทรอกซีน ภายใต้อุณหภูมิ 25 องศาเซลเซียส (Celsius) เก็บในที่ที่พ้นแสงแดด บรรจุด้วยภาชนะสีชาที่ปิดมิดชิด หลีกเลี่ยงความร้อนและความชื้น และเก็บยาให้พ้น มือเด็กและสัตว์เลี้ยง 
 ///// ยาเลโวไทรอกซีนมีชื่ออื่นอีกไหม? ผลิตจากบริษัทอะไรบ้าง? ///// 
ยาเลโวไทรอกซีนในประเทศไทย มียาชื่อการค้าและชื่อบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Levothyroxine [2014, May28]
	2. http://www.medicinenet.com/levothyroxine_sodium/article.htm [2014,May28]
	3. https://www.mims.com/Thailand/drug/search/levothyroxine%20sodium [2014,May28]
	4. https://www.mims.com/Thailand/drug/info/Thyrosit/?q=levothyroxine%20sodium&amp;type=brief [2014,May28]
	5. https://www.mims.com/Thailand/drug/info/Thyroxine-Lam%20Thong/?q=levothyroxine%20sodium&amp;type=brief [2014,May28]
	6. http://www.drugs.com/drug-interactions/12-hour-cold-with-levothyroxine-822-9327-1463-0.html [2014,May28]
	7. http://www.medsafe.govt.nz/consumers/cmi/l/levothyroxine.pdf [2014,May28]
