ยาเม็ดโซเดียมคลอไรด์ (Sodium chloride tablet)
 ///// บทนำ ///// 
ยาเม็ดโซเดียมคลอไรด์ หรือ ยาเม็ดเกลือ (Sodium chloride tablet) เป็นเกลือแกงบริ สุทธิ์ที่นำมาตอกเม็ดทำเป็นยารับประทานขนาดความแรง 300 มิลลิกรัม/เม็ดตามบัญชียาหลักแห่งชาติของประเทศไทยเรา วงการแพทย์นำมาใช้ป้องกันและรักษาภาวะร่างกายขาดเกลือโซ เดียม จากสาเหตุเหงื่อออกมากหรือภาวะร่างกายขาดน้ำ (ภาวะขาดน้ำ) 
หลังรับประทาน ยาเม็ดโซเดียมคลอไรด์จะถูกดูดซึมเข้าสู่กระแสเลือดและกำจัดออกทางปัสสาวะ เหงื่อ น้ำตา น้ำลาย และอุจจาระ ซึ่งก่อนการใช้ยานี้ต้องให้แพทย์วิเคราะห์และเป็นผู้ตัด สินใจในการกำหนดขนาดการรับประทานของผู้ป่วยแต่ละราย โดยประกอบกับเงื่อนไขอื่นๆอีก อาทิเช่น เคยมีภาวะแพ้ยาเม็ดโซเดียมคลอไรด์หรือไม่ หรือมีโรคความดันโลหิตสูง มีภาวะโรคไตหรือไม่ หากเป็นหญิงอยู่ในภาวะตั้งครรภ์หรือไม่ เป็นต้น 
การใช้ยาในขนาดที่มากเกินความจำเป็นหรือผิดขนาดจะส่งผลกระทบต่อร่างกายของผู้รับยาโดยตรง ถึงแม้ดูเหมือนยานี้ใกล้เคียงกับเกลือแกงที่ใช้ในครัวเรือนก็ตาม แต่ด้วยฤทธิ์ของการรักษา ผลข้างเคียง ข้อห้ามใช้และมีวิธีใช้ที่ละเอียดอ่อน การใช้ยาจึงต้องขึ้นกับคำสั่งของแพทย์เท่านั้น 
 ///// ยาเม็ดโซเดียมคลอไรด์มีสรรพคุณ (คุณสมบัติ) อย่างไร? ///// 
ยาเม็ดโซเดียมคลอไรด์มีสรรพคุณดังนี้ 
- รักษาภาวะการขาดเกลือโซเดียมคลอไรด์ชนิดเรื้อรัง (Chromic salt - losing condi tions) 
- ป้องกันการเป็นตะคริวระหว่างการฟอกเลือดในการล้างไต 
- ใช้ละลายน้ำเป็นน้ำยาบ้วนปาก 
หมายเหตุ: สำหรับเกลือโซเดียมคลอไรด์ในรูปแบบสารละลาย 0.9% (Irrigation solu tion) มักถูกนำมาใช้ ล้างจมูก ล้างตา ล้างบาดแผล และล้างทำความสะอาดผิวหนัง (ยาใส่แผล ) 
 ///// ยาเม็ดโซเดียมคลอไรด์มีกลไกการออกฤทธิ์อย่างไร? ///// 
ยาเม็ดโซเดียมคลอไรด์มีกลไกการออกฤทธิ์โดยสร้างสมดุลของเกลือโซเดียมและสมดุลของน้ำในร่างกาย ส่งผลให้มีแรงดันของเลือดสูบฉีดไปเลี้ยงอวัยวะต่างๆได้อย่างทั่วถึง 
 ///// ยาเม็ดโซเดียมคลอไรด์มีรูปแบบการจัดจำหน่ายอย่างไร? ///// 
ยาเม็ดโซเดียมคลอไรด์จัดจำหน่ายในรูปแบบยาเม็ดขนาด 300 มิลลิกรัม/เม็ด 
 ///// ยาเม็ดโซเดียมคลอไรด์มีขนาดรับประทานอย่างไร? ///// 
ยาเม็ดโซเดียมคลอไรด์มีขนาดรับประทานดังนี้ 
ก.	ผู้ใหญ่: 
- รักษาภาวะขาดเกลือโซเดียมชนิดเรื้อรัง: รับประทานภายในระหว่างวัน 2.4 - 4.8 กรัม โดยดื่มน้ำตามเป็นปริมาณเพียงพอ หากมีการขาดเกลือโซเดียมแบบรุนแรงสามารถรับประทานได้สูงสุดถึง 12 กรัมต่อวัน สำหรับผู้ป่วยโรคไต แพทย์จะเป็นผู้ปรับขนาดรับประทานให้ได้อย่างปลอดภัยและเหมาะสม 
- ป้องกันตะคริวระหว่างการฟอกเลือดล้างไต: ทำเป็นยาเตรียมสำหรับผู้ป่วย 6 - 10 กรัมต่อการฟอกเลือดแต่ละครั้ง 
ข.	เด็ก: การใช้ยานี้ต้องอยู่ในคำแนะนำและการกำกับดูแลของแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเม็ดโซเดียมคลอไรด์ ผู้ป่วยควรแจ้งแพทย์/พยาบาล และเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาเม็ดโซเดียมคลอไรด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆและ/หรืออาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเม็ดโซเดียมคลอไรด์ สามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาเม็ดโซเดียมคลอไรด์มีผลไม่พึงประสงค์อย่างไร? ///// 
ยาเม็ดโซเดียมคลอไรด์สามารถก่อให้เกิดผลไม่พึงประสงค์ (อาการข้างเคียง/ผลข้าง เคียง) ดังนี้คือ เกิดภาวะเกลือโซเดียมเกินในร่างกาย เช่น รู้สึกกระหายน้ำ น้ำลายน้อยลง มีไข้ ปวดศีรษะ หัวใจเต้นเร็ว ความดันโลหิตสูง วิงเวียน อ่อนเพลีย คลื่นไส้อาเจียน ปวดท้อง บวมตามมือและเท้า เป็นต้น 
 ///// มีข้อควรระวังการใช้ยาเม็ดโซเดียมคลอไรด์อย่างไร? ///// 
มีข้อควรระวังการใช้ยาเม็ดโซเดียมคลอไรด์ดังนี้ 
- ห้ามใช้ยานี้กับผู้ที่มีภาวะลำไส้ตีบตัน (ลำไส้อุดตัน) 
- ไม่ควรใช้ยานี้ในการกระตุ้นให้อาเจียน 
- ระวังการใช้ยานี้กับผู้ป่วยด้วยโรคความดันโลหิตสูง ผู้ป่วยด้วยโรค/ภาวะหัวใจล้มเหลว ผู้ ป่วยโรคไต ผู้ป่วยโรคตับอักเสบเรื้อรัง ผู้ป่วยโรคปอดบวม 
- การใช้ยานี้ใน เด็ก หญิงตั้งครรภ์ หญิงให้นมบุตร ต้องเป็นการสั่งยาจากแพทย์ และใช้ยาภายใต้การกำกับดูแลของแพทย์อย่างเคร่งครัด 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเม็ดโซเดียมคลอไรด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเม็ดโซเดียมคลอไรด์มีปฏิกิริยาระหว่างยากับยาตัวอื่นอย่างไร? ///// 
ยาเม็ดโซเดียมคลอไรด์มีปฏิกิริยาระหว่างยากับยาตัวอื่น ดังนี้ 
- การใช้ยาเม็ดโซเดียมคลอไรด์ร่วมกับยาโรคจิตประสาท เช่น Lithium สามารถทำให้ฤทธิ์ในการรักษาของ Lithium ลดประสิทธิภาพลงไป หากมีความจำเป็นต้องใช้ร่วมกัน แพทย์จะเป็นผู้ปรับขนาดการรับประทานให้เหมาะสม 
- การใช้ยาเม็ดโซเดียมคลอไรด์ร่วมกับยารักษาภาวะเกลือโซเดียมในร่างกายต่ำ เช่น Tolvaptan สามารถส่งผลให้ระดับเกลือโซเดียมในร่างกายมีปริมาณสูงมากเกินไป หากมีความจำเป็นต้องใช้ร่วมกัน แพทย์จะปรับระยะเวลาของการรับประทานไม่ให้ตรงกัน หรือปรับขนาดการรับประทานให้สอดคล้องกับร่างกายของผู้ป่วยเป็นรายๆไป 
 ///// ควรเก็บรักษายาเม็ดโซเดียมคลอไรด์อย่างไร? ///// 
ควรเก็บยาเม็ดโซเดียมคลอไรด์ภายใต้อุณหภูมิไม่เกิน 30 องศาเซลเซียส (Celsius) เก็บ ยาให้พ้นแสงแดดและความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาเม็ดโซเดียมคลอไรด์มีชื่ออื่นอีกไหม? ผลิตจากบริษัทอะไรบ้าง? ///// 
ยาเม็ดโซเดียมคลอไรด์ที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1.	http://www.drugs.com/cdi/sodium-chloride.html [2014,July26]
	2.	http://www.mims.com/THAILAND/Home/GatewaySubscription/?generic=sodium+chloride [2014,July26]
	3.	https://www.mims.com/usa/drug/info/sodium%20chloride/sodium%20chloride?type=full&amp;mtype=generic [2014,July26]
	4.	http://www.drugs.com/drug-interactions/sodium-chloride-index.html?filter=2&amp;generic_only= [2014,July26]
