แอมโมเนียมคลอไรด์ (Ammonium Chloride)
 ///// บทนำ ///// 
ยาแอมโมเนียมคลอไรด์ (Ammonium Chloride) เป็นสารประกอบอนินทรีย์มีลักษณะคล้ายผลึกเกลือสีขาว เมื่อละลายน้ำจะได้สารละลายที่มีฤทธิ์เป็นกรดอ่อนๆ แหล่งกำเนิดตามธรรมชาติจะพบในแถบพื้นที่ที่เป็นภูเขาไฟ มนุษย์ได้นำแอมโมเนียมคลอไรด์ไปใช้ประโยชน์ทั้งในด้านงานโลหะ งานในห้องทดลองและในอุตสาหกรรมอาหาร สำหรับทางคลินิกแพทย์ได้ใช้ยาแอมโมเนียมคลอไรด์รักษาภาวะร่างกายมีปริมาณเกลือคลอไรด์ (Chloride) ต่ำ รวมถึงภาวะ Metabolic alkalosis (ภาวะร่างกายเป็นด่างผิดปกติ) บางกรณีก็ใช้เป็นยาปรับสภาพ/ภาวะความเป็นกรด-ด่างของปัสสาวะเพื่อให้กลับมาสู่ภาวะปกติ 
สำหรับประเทศไทยสามารถพบเห็นยาแอมโมเนียมคลอไรด์ผสมร่วมกับยารับประทานชนิดอื่นโดยมีวัตถุประสงค์เพื่อเป็นยาขับเสมหะและเป็นยาแก้ไอ ส่วนรูปแบบของยาเดี่ยวชนิดรับประทานและยาฉีดจะมีการใช้ที่ต่างประเทศเสียส่วนมาก 
การได้รับยาแอมโมเนียมคลอไรด์ที่ผิดขนาดอาจทำให้เกิดอาการระคายเคืองของกระเพาะอาหารจนกระตุ้นให้เกิดอาการคลื่นไส้อาเจียนได้ 
ด้วยยานี้จัดเป็นยาอันตราย การเลือกใช้ยานี้สำหรับรักษาอาการป่วย ควรต้องเป็นไปตามคำสั่งแพทย์เท่านั้น 
 ///// แอมโมเนียมคลอไรด์มีสรรพคุณ (คุณสมบัติ) อย่างไร? ///// 
ยาแอมโมเนียมคลอไรด์มีสรรพคุณดังนี้ 
- รักษาภาวะเกลือคลอไรด์ (Chloride) ในร่างกายต่ำ 
- รักษาภาวะ Metabolic alkalosis (ภาวะร่างกายเป็นด่างผิดปกติ) 
- ช่วยเป็นยาละลายเสมหะและยาแก้ไอ 
 ///// แอมโมเนียมคลอไรด์มีกลไกการออกฤทธิ์อย่างไร? ///// 
กลไกการออกฤทธิ์ของยาแอมโมเนียมคลอไรด์คือ ตัวยาจะแสดงฤทธิ์เป็นกรดอ่อนๆ โดยทำให้เกิดการเพิ่มไฮโดรเจนไอออน (Hydrogen ion) ในกระแสเลือด ประกอบกับคอยปลด ปล่อยคลอไรด์ไอออน (Chloride ion) ให้กับร่างกายเพื่อชดเชยภาวะเกลือคลอไรด์ต่ำ จากการปรับสมดุลของไอออน (ประจุไฟฟ้า) ดังกล่าว จึงเป็นเหตุให้เกิดฤทธิ์ในการรักษาติดตามมา 
 ///// แอมโมเนียมคลอไรด์มีรูปแบบการจัดจำหน่ายอย่างไร? ///// 
ยาแอมโมเนียมคลอไรด์มีรูปแบบการจัดจำหน่ายดังนี้เช่น 
- ยาเม็ดชนิดรับประทาน ขนาด 500 มิลลิกรัม/เม็ด (0.5 กรัม/เม็ด) 
- ยาฉีด ขนาด 5 มิลลิอิควิวาเลนท์ (Milliequivalent)/มิลลิลิตร 
- ยาน้ำชนิดรับประทานที่ผสมร่วมกับยาอื่น 
 ///// แอมโมเนียมคลอไรด์มีขนาดรับประทานอย่างไร? ///// 
ยาแอมโมเนียมคลอไรด์มีขนาดรับประทานดังนี้เช่น 
- ผู้ใหญ่: รับประทาน 4 - 12 กรัม/วันโดยแบ่งรับประทานทุกๆ 4 - 6 ชั่วโมง 
- เด็ก: รับประทาน 75 มิลลิกรัม/น้ำหนักตัว 1 กิโลกรัม/วันโดยแบ่งรับประทานวันละ 4 ครั้ง 
* อนึ่ง: ควรรับประทานยานี้พร้อมอาหาร 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาแอมโมเนียมคลอไรด์ ผู้ป่วยควรแจ้งแพทย์/พยาบาล และเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาแอมโมเนียมคลอไรด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาแอมโมเนียมคลอไรด์สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// แอมโมเนียมคลอไรด์มีผลไม่พึงประสงค์อย่างไร? ///// 
ยาแอมโมเนียมคลอไรด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น เกิดผื่นคัน ปวดศีรษะ วิงเวียน มีอาการสับสน หัวใจเต้นช้าผิดปกติจนถึงขั้นโคม่า 
ในรูปแบบยาฉีด ยานี้อาจก่อให้เกิดอาการเจ็บปวดระคายเคืองตรงบริเวณที่ฉีดยา 
ส่วนกรณีที่ได้รับยานี้เกินขนาดสามารถก่อให้เกิดภาวะ Metabolic acidosis (ภาวะร่างกายเป็นกรดผิดปกติ) มีอาการสับสน จนถึงขั้นโคม่า ซึ่งแพทย์อาจใช้ยา Sodium bicarbonate หรือ Sodium lactate เพื่อต้านฤทธิ์ของยาแอมโมเนียมคลอไรด์ 
 ///// มีข้อควรระวังการใช้แอมโมเนียมคลอไรด์อย่างไร? ///// 
มีข้อควรระวังการใช้แอมโมเนียมคลอไรด์ดังนี้เช่น 
- ห้ามใช้ในผู้แพ้ยานี้ 
- ห้ามใช้ยานี้กับผู้ป่วยโรคตับ โรคไต 
- ระวังการเกิดพิษจากยานี้ (Ammonia toxicity) โดยสังเกตจากอาการเหงื่อออกมาก อาเจียน หัวใจเต้นช้า การหายใจผิดปกติ และอาจเกิดอาการชัก ซึ่งถ้าเกิดอาการเหล่านี้ต้องไปโรงพยาบาลทันที 
- ระวังการใช้ยานี้กับเด็กและสตรีตั้งครรภ์ 
- ยังไม่มีข้อมูลชัดเจนในการใช้ยานี้ในสตรีให้นมบุตร การใช้ยานี้ในสตรีกลุ่มนี้จึงควรปรึกษาแพทย์ผู้รักษา 
- ระวังการเกิดอาการบวมน้ำด้วยภาวะหัวใจล้มเหลว (Cardiac edema) 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาแอมโมเนียมคลอไรด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่น กัน 
 ///// แอมโมเนียมคลอไรด์มีปฏิกิริยาระหว่างยากับยาตัวอื่นอย่างไร? ///// 
ยาแอมโมเนียมคลอไรด์มีปฏิกิริยาระหว่างยากับยาตัวอื่นดังนี้เช่น การใช้แอมโมเนียมคลอไรด์ร่วมกับยา Amphetamine อาจทำให้ประสิทธิภาพในการรักษาของ Amphetamine ลดต่ำลง หากมีความจำเป็นต้องใช้ยาร่วมกัน แพทย์จะปรับขนาดการใช้ยาให้เหมาะสมกับผู้ป่วยเป็นกรณีๆไป 
 ///// ควรเก็บรักษาแอมโมเนียมคลอไรด์อย่างไร ///// 
ควรเก็บยาแอมโมเนียมคลอไรด์ในช่วงอุณหภูมิ 15 - 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// แอมโมเนียมคลอไรด์มีชื่ออื่นอีกไหม? ผลิตจากบริษัทอะไรบ้าง? ///// 
ยาแอมโมเนียมคลอไรด์ที่จำหน่ายในประเทศไทย มียาชื่อการค้าอื่นๆและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Ammonium_chloride [2015,April25]
	2. http://www.drugs.com/pro/ammonium-chloride.html [2015,April25]
	3. http://www.mims.com/USA/drug/info/ammonium%20chloride/ammonium%20chloride?type=full [2015,April25]
	4. http://www.mims.com/Thailand/drug/search/?q=ammonium%20chloride [2015,April25]
	5. http://www.robholland.com/Nursing/Drug_Guide/data/monographframes/A050.html [2015,April25]
	6. http://druginfosys.com/Drug.aspx?drugCode=1198&amp;drugName=&amp;type=2 [2015,April25]
	7. http://www.drugs.com/drug-shortages/ammonium-chloride-injection-933 [2015,April25]
	8. http://www.iherb.com/Nutricology-Ammonium-Chloride-Buffered-90-Tablets/17598 [2015,April25] 
	9. http://www.drugs.com/drug-interactions/ammonium-chloride-index.html?filter=2&amp;generic_only= [2015,April25]
