ออกซิโทซิน (Oxytocin)
 ///// บทนำ ///// 
ยาออกซิโทซิน (Oxytocin) เป็นสารประเภทฮอร์โมนที่พบในสัตว์เลี้ยงลูกด้วยนม ที่ผลิตจากสมองส่วนไฮโปทาลามัส (Hypothalamus) มีความสำคัญสำหรับมนุษย์โดยจัดเป็นฮอร์โมน ที่ทำให้เกิดการเร่งคลอดในหญิงตั้งครรภ์ ทำให้กระบวนการคลอดเป็นไปได้ง่าย อีกทั้งยังกระตุ้นให้เกิดการสร้างน้ำนมของมารดาอีกด้วย 
ทางคลินิกจะใช้ออกซิโทซินสังเคราะห์กระตุ้นให้เกิดการคลอดในหญิงตั้งครรภ์ รวมถึงใช้รักษาภาวะตกเลือดหลังการคลอดบุตร สำหรับงานด้านปศุสัตว์จะใช้ออกซิโทซินกระตุ้นให้สัตว์สร้างน้ำนมเพื่อใช้เลี้ยงตัวอ่อน ในมนุษย์จะใช้ออกซิโทซินชนิดสเปรย์พ่นจมูกช่วยกระตุ้นให้มารดามีน้ำนมเช่นกัน 
การศึกษาด้านเภสัชจลนศาสตร์ (Pharmacokinetic, การศึกษาความเป็นไปของยาเมื่อยาเข้าสู่ร่างกาย) ของออกซิโทซินเมื่อเข้าสู่ร่างกายพบว่า ปริมาณออกซิโทซินประมาณ 30% จะเข้าจับกับพลาสมาโปรตีนในกระแสเลือด จากนั้นจะมีการลำเลียงยาไปที่ตับ และเกิดการเปลี่ยนแปลงโครงสร้างทางเคมี ร่างกายจะใช้เวลาประมาณ 1 - 6 นาทีเท่านั้นเพื่อกำจัดออกซิโทซินประมาณ 50% ออกจากกระแสเลือดและผ่านทิ้งไปกับน้ำดีและปัสสาวะ 
องค์การอนามัยโลกระบุให้ออกซิโทซินเป็นยาจำเป็นขั้นพื้นฐานสำหรับระดับชุมชนและสถานพยาบาลต่างๆควรต้องมีสำรองไว้ใช้ คณะกรรมการอาหารและยาของไทยได้บรรจุออกซิโทซินลงในบัญชียาหลักแห่งชาติและมีรูปแบบการใช้เป็นลักษณะของยาฉีด ซึ่งจะพบเห็นในสถานพยาบาลเท่านั้น ปริมาณการใช้กับผู้ป่วยจะขึ้นกับคำสั่งแพทย์โดยพิจารณาถึงความปลอด ภัยของผู้ป่วยเป็นสำคัญ 
 ///// ออกซิโทซินมีสรรพคุณ (คุณสมบัติ) อย่างไร? ///// 
ยาออกซิโทซินมีสรรพคุณดังนี้เช่น 
- ช่วยกระตุ้นและเร่งการคลอดบุตร 
- รักษาภาวะตกเลือดหลังคลอด 
-  ช่วยกระตุ้นให้มารดาหลั่งน้ำนมในการเลี้ยงดูบุตร 
 ///// ออกซิโทซินมีกลไกการออกฤทธิ์อย่างไร? ///// 
ยาออกซิโทซินจะกระตุ้นให้มดลูกเกิดการบีบตัว ทำให้การคลอดเป็นไปได้ง่ายขึ้น และยังกระตุ้นการทำงานของหัวนมจึงช่วยให้เกิดการหลั่งน้ำนมเพิ่มขึ้น 
 ///// ออกซิโทซินมีรูปแบบการจัดจำหน่ายอย่างไร? ///// 
ยาออกซิโทซินมีรูปแบบการจัดจำหน่ายในประเทศไทยเป็นยาฉีดขนาด 10 ยูนิต/มิลลิ ลิตร 
 ///// ออกซิโทซินมีขนาดการบริหารยาอย่างไร? ///// 
ในบทความนี้ขอยกตัวอย่างขนาดการบริหารยา/การใช้ยาออกซิโทซินเฉพาะในการเร่งการคลอดและในการรักษาภาวะตกเลือดหลังคลอด ส่วนการกระตุ้นให้มารดาหลั่งน้ำนมในการเลี้ยงดูบุตรการใช้ยาจะอยู่ในดุลพินิจของแพทย์เป็นกรณีไป 
 ///// ก.สำหรับเร่งการคลอด: ///// 
- ผู้ใหญ่: หยดยาเข้าหลอดเลือดดำ 0.5 - 1 มิลลิยูนิต/ชั่วโมงในช่วง 30 - 60 นาทีแรก จากนั้นค่อยๆเพิ่มขนาดเป็น 1 - 2 มิลลิยูนิตจนกระทั่งมดลูกเริ่มบีบตัว 
 ///// ข.สำหรับรักษาภาวะตกเลือดหลังการคลอด: ///// 
- ผู้ใหญ่: ฉีดเข้ากล้ามเนื้อ 10 ยูนิตหลังการคลอด หรือเจือออกซิโทซิน 10 - 40 ยูนิตในสารละลายที่ปราศจากเชื้อ 1,000 มิลลิลิตรแล้วหยดเข้าทางหลอดเลือดดำของผู้ป่วย โดยใช้อัตราที่แพทย์กำหนดเพื่อทำให้หยุดภาวะเลือดออกหลังการคลอด 
*****หมายเหตุ: 
- •	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาออกซิโทซิน ผู้ป่วยควรแจ้งแพทย์/พยาบาลและเภสัชกรดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-   มีโรคประจำตัวต่างๆรวมทั้งกำลังกินยาอะไรอยู่ เพราะยาออกซิโทซินอาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// ออกซิโทซินมีผลไม่พึงประสงค์อย่างไร? ///// 
ยาออกซิโทซินสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ได้ทั้งทารกในครรภ์และตัวมารดา 
สำหรับทารกในครรภ์: อาจเกิดภาวะดีซ่าน หัวใจเต้นผิดจังหวะและเต้นช้า มีอาการชัก และอาจมีเลือดออกที่จอตา 
สำหรับมารดา: อาจทำให้ความดันโลหิตต่ำ หัวใจเต้นเร็ว ระคายเคืองในโพรงจมูก เลือด ออกที่มดลูก คลื่นไส้และอาเจียน 
อนึ่ง 
สำหรับผู้ที่ได้รับออกซิโทซินเกินขนาดอาจพบอาการมดลูกหดเกร็งอย่างมากจนรบ 
กวนปริมาณเลือดที่ไปหล่อเลี้ยงมดลูกและอาจเกิดการปริแตกของมดลูก 
 ///// มีข้อควรระวังการใช้ออกซิโทซินอย่างไร? ///// 
มีข้อควรระวังการใช้ยาออกซิโทซินดังนี้เช่น 
-  ห้ามใช้กับผู้ที่แพ้ยานี้ 
-   ห้ามใช้ยานี้เมื่อทารกในครรภ์อยู่ตำแหน่งที่ผิดท่าและไม่สามารถคลอดได้ตามธรรมชาติ 
-   การใช้ยานี้กับสตรีตั้งครรภ์ สตรีที่อยู่ในภาวะให้นมบุตร ต้องเป็นไปตามคำสั่งจากแพทย์ เท่านั้น 
-   ห้ามใช้ยานี้กับสตรีที่เคยคลอดบุตรโดยทำการผ่าท้องคลอดบุตร 
-   ห้ามใช้ยานี้กับผู้ป่วยมะเร็งปากมดลูก ผู้ที่เป็นเริมบริเวณช่องคลอด (เริมที่อวัยวะเพศ) และผู้ที่มีภาวะสายสะดือย้อย 
-   ห้ามใช้ยานี้เป็นช่วงเวลานานด้วยจะทำให้เกิดภาวะเกลือโซเดียมในเลือดต่ำ 
-   ระหว่างการให้ยานี้กับมารดาต้องคอยตรวจสอบอัตราการเต้นของหัวใจทารกและของมารดาอย่างสม่ำเสมอ 
-   ระวังการใช้ยานี้กับมารดาที่มีอายุมากกว่า 35 ปีและมารดาที่ป่วยด้วยโรคหลอดเลือดหัวใจ 
-   ห้ามแบ่งยาให้ผู้อื่นใช้ 
-   ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาออกซิโทซินด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ออกซิโทซินมีปฏิกิริยาระหว่างยากับยาตัวอื่นอย่างไร? ///// 
ยาออกซิโทซินมีปฏิกิริยาระหว่างยากับยาตัวอื่นดังนี้เช่น 
- การใช้ยาออกซิโทซินร่วมกับยาเจลที่ใช้ทาเพื่อเร่งคลอดเช่น Dinoprostone จะเกิดความเสี่ยงให้มดลูกมีการบีบตัวมากขึ้นจนอาจเกิดภาวะมดลูกปริแตก หากต้องใช้ยาร่วมกันแพทย์จะปรับขนาดการใช้ให้เหมาะกับผู้ป่วยเป็นกรณีไป 
- การใช้ยาออกซิโทซินร่วมกับยา Phenylephrine, Pseudoephedrine จะกระตุ้นให้ผู้ป่วยมีความดันโลหิตสูงขึ้น หากไม่มีความจำเป็นใดๆควรหลีกเลี่ยงการใช้ยาร่วมกัน 
- การใช้ยาออกซิโทซินร่วมกับยาคลายกล้ามเนื้อบางตัวเช่น Rocuronium อาจทำให้เกิดภาวะกดการหายใจของผู้ป่วย รวมถึงอาการกล้ามเนื้ออ่อนแรง กรณีต้องใช้ยาร่วมกันแพทย์จะปรับขนาดการใช้ให้เหมาะสมกับคนไข้เป็นกรณีๆไป 
- การใช้ยาออกซิโทซินร่วมกับยา Misoprostol 
			จะทำให้ฤทธิ์ของยาออกซิโทซินเพิ่มมากขึ้น 
			หากจำเป็นต้องใช้ยาร่วมกันแพทย์จะปรับขนาดการใช้ให้เหมาะสมกับผู้ป่วยเป็นกรณีไป 
 ///// ควรเก็บรักษาออกซิโทซินอย่างไร? ///// 
ควรเก็บยาออกซิโทซินภายใต้อุณหภูมิ 2 - 8 องศาเซลเซียส (Celsius) ห้ามเก็บในช่องแช่แข็งตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น ไม่เก็บยาในห้อง น้ำหรือในรถยนต์ และเก็บยาให้พ้นมือเด็กและสัตว์เลี้ยง 
 ///// ออกซิโทซินมีชื่ออื่นอีกไหม? ผลิตจากบริษัทอะไรบ้าง? ///// 
ยาออกซิโทซินที่จำหน่ายในประเทศไทย มียาชื่อการค้าอื่นๆและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Oxytocin[2015,May9] 
http://drug.fda.moph.go.th:81/nlem.in.th/search?keyword=oxytocin[2015,May9] 
http://www.mims.com/USA/drug/info/oxytocin/[2015,May9] 
https://www.mims.com/USA/Drug/info/oxytocin/oxytocin?type=full&amp;mtype=generic [2015,May9] 
http://www.drugs.com/dosage/oxytocin.html#Usual_Adult_Dose_for_Labor_Induction [2015,May9] 
http://www.drugs.com/drug-interactions/oxytocin.html [2015,May9]
