คลอร์เพน็อกซามีน (Chlorphenoxamine)
 ///// บทนำ ///// 
ยาคลอร์เพน็อกซามีน (Chlorphenoxamine หรือ Chlorphenoxamine hydrochloride หรือ Chlorphenoxamine HCl หรือ  Phenoxene )ถูกใช้เป็นยาต้านฮีสตามีน(Antihistamine) และยังแสดงฤทธิ์เป็นสาร/ยาประเภทแอนตี้โคลิเนอจิก(Anticholinergics)อีกด้วย  ยาคลอร์เพน็อกซามีนยังมีโครงสร้างทางเคมีคล้ายกับยาไดเฟนไฮดรามีน(Diphenhydramine)  ทางคลินิกจึงนำยานี้มาบำบัดรักษาอาการทางผิวหนังเช่น  ผื่นคัน  ลมพิษ  แมลงกัด/ต่อย  อาการผิวถูกแดดเผา  ผิวหนังอักเสบจากพิษแมงกะพรุน/แมงกะพรุ่นต่อย   รูปแบบเภสัชภัณฑ์ของยาคลอร์เพน็อกซามีนเป็นยาทาผิวภายนอกทั้งประเภทยาครีมและยาขี้ผึ้ง 
สำหรับข้อจำกัดการใช้ยาคลอร์เพน็อกซามีนบางประการที่ผู้บริโภค/ผู้ป่วยควรทราบ เช่น 
- ห้ามใช้กับผู้ที่แพ้ยานี้ หรือแพ้ส่วนประกอบในสูตรตำรับของยาคลอร์เพน็อกซามีน 
- ห้ามใช้ยานี้ทารักษาผิวหนังอักเสบจาก เชื้อซิฟิลิส  เชื้อวัณโรค  เชื้อรา  โรคฝีดาษ  แผลผิวหนังอักเสบจากการฉีดวัคซีน  แผลจากการติดเชื้อแบคทีเรีย และสิวที่มีสาเหตุจากการใช้ยาประเภทสเตียรอยด์ 
ผู้ป่วยสามารถใช้ยาคลอร์เพน็อกซามีนทาผิวหนังได้บ่อยตามอาการแพ้ที่เกิดขึ้น โดยต้องทายาบริเวณผิวหนังที่มีอาการแพ้เท่านั้น  ห้ามทายาเป็นบริเวณกว้างโดยเฉพาะอย่างยิ่งกับเด็กเล็ก  ด้วยเป็นการป้องกันมิให้เกิดการดูดซึมตัวยานี้จากทางผิวหนังเข้าสู่ร่างกายซึ่งอาจทำให้เกิดอาการกระสับกระส่าย  รู้สึกสับสน  รูม่านตาขยาย   สำหรับผู้ใหญ่ หากทายานี้เป็นปริมาณมากจนเกินไป อาจทำให้รู้สึกอ่อนแรงและปากแห้งตามมา  *กรณีพบเห็นอาการเหล่านี้หลังใช้ยานี้ทั้งในเด็กและในผู้ใหญ่ควรรีบนำตัวผู้ป่วยส่งโรงพยาบาลโดยด่วน เพื่อให้แพททย์ตรวจดูแลอาการ 
ยาคลอร์เพน็อกซามีนเป็นยาทาภายนอก การใช้ยาอย่างถูกต้องมักจะไม่ก่อให้เกิดอาการข้างเคียง(ผลข้างเคียง)ต่อระบบอวัยวะต่างๆในร่างกาย  ดังนั้น เพื่อประโยชน์สูงสุดต่อการใช้ยานี้ ผู้บริโภคควรศึกษารายละเอียดการใช้ยาได้
จากแพทย์หรือจากเภสัชกร รวมถึงปฏิบัติตามคำแนะนำของเอกสารกำกับยาที่แนบมากับตัวผลิตภัณฑ์  ทั้งนี้ ในบ้านเราจะพบเห็นการจัดจำหน่ายยานี้ภายใต้ชื่อการค้าว่า “Systral” 
 
 ///// คลอร์เพน็อกซามีนมีสรรพคุณ(คุณสมบัติ)อย่างไร? ///// 
ยาคลอร์เพน็อกซามีนมีสรรพคุณ/ข้อบ่งใช้ เพื่อ 
- ใช้ทาผิวหนังภายนอกที่เกิดอาการแพ้ เช่น ผื่นคัน  ลมพิษ  หรือผื่นผิวหนัง อักเสบจากสาเหตุ แมลงกัด  แพ้แมงกะพรุน  อาการแพ้แสงแดด 
 
 ///// คลอร์เพน็อกซามีนมีกลไกการออกฤทธิ์อย่างไร? ///// 
ยาคลอร์เพน็อกซามีนมีกลไกการออกฤทธิ์ต่อต้านสารฮีสตามีน(Antihistamine) และแสดงฤทธิ์เป็นแอนตี้โคลิเนอจิก(Anticholinergic) จึงใช้บรรเทาอาการแพ้ทางผิวหนัง เช่น  ขึ้นผื่น อาการแสบคัน  อักเสบ  โดยสามารถใช้ยานี้ทาบรรเทาอาการแพ้ได้บ่อยตามความเหมาะสมของอาการแพ้ที่เกิดขึ้น 
 
 ///// คลอร์เพน็อกซามีนมีรูปแบบการจัดจำหน่ายอย่างไร? ///// 
ยาคลอร์เพน็อกซามีนมีรูปแบบการจัดจำหน่าย เช่น 
- ยาครีม หรือยาขี้ผึ้ง ทาผิวภายนอก ที่ประกอบด้วย Chlorphenoxamine hydrochloride ขนาด 15 มิลลิกรัม/กรัม 
 
 ///// คลอร์เพน็อกซามีนมีขนาดการบริหารยาอย่างไร? ///// 
ยาคลอร์เพน็อกซามีน มีขนาดการบริหารยา/ใช้ยา เช่น 
- ผู้ใหญ่: ทายาในบริเวณผิวหนังที่มีอาการแพ้ อักเสบ เพียงบางๆ 	โดยความถี่ การทายานี้ ทายานี้ได้บ่อยตามอาการ หรือ ให้เป็นไปตามคำสั่งแพทย์ 
- เด็ก: การใช้ยานี้กับเด็กให้ใช้เท่าที่จำเป็น และทายาเฉพาะตรงรอยโรคเท่านั้น หรือ เป็นไปตามดุลยพินิจของแพทย์ 
อนึ่ง: 
- ไม่ควรใช้ยานี้ต่อเนื่อง นานเกิน 3 วัน 
*****หมายเหตุ:  ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยา คลอร์เพน็อกซามีน   ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ อย่างเช่น โรคติดเชื้อทางผิวหนัง   รวมทั้งกำลังกินยา/ใช้ยาอะไรอยู่ เพราะยาคลอร์เพน็อกซามีน อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                    เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
กรณีที่ลืมทายาคลอร์เพน็อกซามีน  สามารถทายาทันทีที่นึกขึ้นได้  ถ้าเวลาใกล้เคียงกับการใช้ยาในครั้งถัดไป ไม่จำเป็นต้องเพิ่มปริมาณยาเป็น 2 เท่า ให้ทายาในขนาดปกติ 
แต่อย่างไรก็ดี การใช้ยาคลอร์เพน็อกซามีนอย่างถูกต้องตามคำสั่งแพทย์ จะทำให้อาการแพ้ทางผิวหนังดีขึ้นเป็นลำดับ 
 
 ///// คลอร์เพน็อกซามีนมีผลไม่พึงประสงค์อย่างไร? ///// 
การใช้ยาคลอร์เพน็อกซามีนต่อเนื่องเป็นเวลานานเกินไป อาจทำให้เกิดผลไม่พึงประสงค์จากยา (ผลข้างเคียง/อาการข้างเคียง)จากยานี้ได้ เช่น  ทำให้ผิวหนังที่สัมผัสยานี้ฝ่อ/บาง  เส้นเลือดดำฝอยบริเวณผิวหนังที่สัมผัสยานี้ขยายตัวผิดปกติ (Telangiectasia) 
 
 ///// มีข้อควรระวังการใช้ไดเอทิลโพรพิออนอย่างไร? ///// 
มีข้อควรระวังการใช้ยาไดเอทิลโพรพิออน เช่น 
- ห้ามใช้กับผู้ที่แพ้ยานี้ 
- ห้ามปรับขนาดการใช้ยาด้วยตนเองและใช้ยาตามที่แพทย์แนะนำ 
- ห้ามใช้ยาที่มีสภาพเปลี่ยนไปจากเดิม เช่น สียา/กลิ่นยาเปลี่ยน ตัวยาเหลวเป็นน้ำ 
- ห้ามใช้ยานี้ต่อเนื่องนานเกิน 3 วัน 
- ห้ามใช้ยานี้บำบัดอาการแพ้ทางผิวหนังที่เกิดจากการติดเชื้อ เช่น  ติดเชื้อวัณโรค  ซิฟิลิส  การติดเชื้อรา เช่น  กลาก 
- การใช้ยานี้กับสตรีมีครรภ์/ตั้งครรภ์  สตรีในภาวะให้นมบุตร และเด็ก  ต้องเป็นไปตามดุลยพินิจของแพทย์ 
- กรณีที่ใช้ยานี้แล้วไม่ได้ผล ให้รีบกลับมาปรึกษาแพทย์/มาโรงพยาบาล 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมยาคลอร์เพน็อกซามีนด้วย) ยาแผนโบราณ  อาหารเสริม  ผลิตภัณฑ์เสริมอาหาร ทุกชนิด และสมุนไพรต่างๆ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// คลอร์เพน็อกซามีนมีปฏิกิริยาระหว่างยากับยาตัวอื่นอย่างไร? ///// 
ด้วยยาคลอร์เพน็อกซามีนเป็นยาทาผิวหนังใช้ภายนอก จึงยังไม่พบรายงานทางคลินิกว่า ยานี้เกิดปฏิกิริยาระหว่างยากับยารับประทานชนิดใดๆ 
 
 ///// ควรเก็บรักษาคลอร์เพน็อกซามีนอย่างไร? ///// 
ควรเก็บยาไดเอทิลโพรพิออนภายใต้อุณหภูมิ 30 องศาเซลเซียส(Celsius)  ห้ามเก็บยาในช่องแช่แข็งตู้เย็น เก็บยาให้พ้นมือเด็กและสัตว์เลี้ยง  ไม่เก็บยาในห้องน้ำหรือในรถยนต์  และเก็บยาในภาชนะที่ปิดมิดชิด พ้นแสง/แสงแดด ความร้อน และความชื้น 
 
 ///// คลอร์เพน็อกซามีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไดเอทิลโพรพิออน มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
http://www.sidefarma.pt/sidefarma/produtos_otc_systral.asp?Language=EN[2017,July1] 
http://pharmacia1.com/wp-content/uploads/2016/02/ALLERGEX-CREAM-PATIENT-INFORMATION-LEAFLET.pdf[2017,July1] 
http://www.mims.com/thailand/drug/info/chlorphenoxamine/?type=brief&amp;mtype=generic[2017,July1] 
https://en.wikipedia.org/wiki/Chlorphenoxamine[2017,July1]
