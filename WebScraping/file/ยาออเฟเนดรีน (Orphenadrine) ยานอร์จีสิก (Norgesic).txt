ยาออเฟเนดรีน (Orphenadrine) ยานอร์จีสิก (Norgesic)
 ///// ทั่วไป ///// 
ยาออเฟเนดรีน (Orphenadrine) หรือที่ทุกคนรู้จักในชื่อการค้าว่า ยานอร์เจสิก/นอร์จีสิก (Norgesic) นี้ ถูกสังเคราะห์ขึ้นในประเทศแถบยุโรป และถูกใช้อย่างแพร่หลายในอเมริกา วง การแพทย์มักนำยานี้มาใช้รักษาอาการปวดกล้ามเนื้อ อีกทั้งทำให้กล้ามเนื้อคลายตัวและผ่อนคลาย รูปแบบยาที่ถูกเตรียมขึ้นมีทั้งเป็นชนิดเม็ด ยาน้ำ และยาฉีด ซึ่งมีหลายขนาด แต่ในประ เทศไทย รูปแบบยาเม็ดจะพบเห็นเป็นที่แพร่หลายมากที่สุด 
 ///// ยาออเฟเนดรีนมีสรรพคุณ (คุณสมบัติ) อย่างไร? ///// 
ยาออเฟเนดรีนมีสรรพคุณ ดังนี้ 
- รักษาอาการปวดกล้ามเนื้อ 
- 
	บรรเทาอาการปวด/ปวดตึงศีรษะ 
- 
	ลดอาการปวดไขข้อ (non-articular rheumatism) 
 ///// ยาออเฟเนดรีนมีกลไกการออกฤทธิ์อย่างไร? ///// 
ยาออเฟเนดรีน ออกฤทธิ์ต่อการทำงานของสารสื่อประสาทบางชนิดในสมอง และส่งผลให้กล้ามเนื้อลายของร่างกายมีภาวะผ่อนคลาย และลดอาการตึงตัว จนเป็นเหตุให้ลดภาวะเจ็บ ปวดของกล้ามเนื้อลงได้ 
 ///// ยาออเฟเนดรีนมีรูปแบบการจัดจำหน่ายอย่างไร? ///// 
ยาออเฟเนดรีนมีรูปแบบการจัดจำหน่าย ดังนี้ ยาเม็ดขนาด 35 มิลลิกรัม ในประเทศไทยพบรูปแบบยาที่ผสมกับยาพาราเซตามอล (Paracetamol) ขนาด 450 มิลลิกรัมได้ 
 ///// ยาออเฟเนดรีนมีขนาดรับประทานอย่างไร? ///// 
ยาออเฟเนดรีน ผู้ใหญ่รับประทานครั้งละ 2 เม็ด ก่อนหรือหลังอาหารก็ได้ วันละ 3 ครั้ง แต่ในเด็กควรต้องให้แพทย์เป็นผู้สั่งใช้ยาเท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาออเฟเนดรีน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 
- 
 มีโรคประจำตัวต่างๆ รวมทั้งกำลังกินยาอะไรอยู่ เพราะยาออเฟเนดรีน อาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
 หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงจากยาต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาออเฟเนดรีน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาออเฟเนดรีนมีผลไม่พึงประสงค์อย่างไร? ///// 
ยาออเฟเนดรีนนี้สามารถส่งผลให้มีอาการ คลื่นไส้ ปากแห้ง การมองเห็นผิดปกติ ง่วงนอน และอาจพบอาการผื่นคันเกิดขึ้นได้ 
 ///// มีข้อควรระวังการใช้ยาออเฟเนดรีนอย่างไร? ///// 
ข้อควรระวังในการใช้ยาออเฟเนดรีน ได้แก่ 
- ห้ามใช้ยาในหญิงตั้งครรภ์และหญิงที่อยู่ในภาวะให้นมบุตร 
- 
  ห้ามใช้ยากับผู้ป่วยด้วย โรคต้อหิน โรคกล้ามเนื้ออ่อนแรง โรคต่อมลูกหมากโต ภาวะกระเพาะปัสสาวะอุดตัน เพราะอาจจะทำให้มีอาการรุนแรงมากขึ้น 
- 
  ระวังการใช้ยากับผู้ที่มีภาวะหัวใจเต้นผิดจังหวะ ผู้ที่มีภาวะเลือดไปเลี้ยงหัวใจไม่เพียงพอ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมถึงยาออเฟเนดรีน) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาออเฟเนดรีนมีปฏิกิริยาระหว่างยากับยาตัวอื่นอย่างไร? ///// 
การใช้ยาออเฟเนดรีนนี้ ร่วมกับยาที่มีฤทธิ์ทำให้จังหวะการเต้นของหัวใจเป็นปกติ สามารถก่อให้เกิดการระคายเคืองภายในกระเพาะอาหารและลำไส้ได้ ยาที่มีฤทธิ์ทำให้จังหวะการเต้นของหัวใจเป็นปกติดังกล่าว เช่น โปแตสเซียมคลอไรด์ (Potassium Chloride) 
การใช้ยาออเฟเนดรีน ร่วมกับยาที่มีฤทธิ์ในการรักษาโรคลมชัก สามารถก่อให้เกิดอาการวิงเวียน และง่วงนอนเป็นอย่างมาก ยาที่มีฤทธิ์ในการรักษาโรคลมชักดังกล่าว เช่น กาบาเพนติน (Gabapentin) โคลนาซีแปม (Clonazepam) 
การใช้ยาออเฟเนดรีน ร่วมกับยาที่มีฤทธิ์ในการขับปัสสาวะ สามารถก่อให้เกิดภาวะความดันโลหิตต่ำ วิงเวียน และเป็นลม ยาที่มีฤทธิ์ขับปัสสาวะดังกล่าว เช่น ฟูโรซิไมด์ (Furosemide) 
 ///// ควรเก็บรักษายาออเฟเนดรีนอย่างไร? ///// 
สามารถเก็บยาออเฟเนดรีน ในอุณหภูมิห้องได้ ควรต้องเก็บให้พ้นแสงแดดและความชื้น และต้องเก็บยาให้พ้นมือเด็กเสมอ 
 ///// ยาออเฟเนดรีนมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นๆของยาออเฟเนดรีน และชื่อบริษัทผู้ผลิตในประเทศไทย เช่น 
 ///// บรรณานุกรม ///// 
https://www.mims.com/Thailand/drug/search/orphenadrine?page=5 [2014,Jan3]. 
http://www.drugs.com/drug_interactions.html [2014,Jan3]. 
http://en.wikipedia.org/wiki/Orphenadrine [2014,Jan3].
