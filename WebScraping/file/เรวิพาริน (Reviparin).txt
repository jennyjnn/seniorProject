เรวิพาริน (Reviparin)
 ///// บทนำ ///// 
ยาเรวิพาริน (Reviparin หรือ Reviparin Sodium หรือ Reviparin Na) เป็นยาต้านการแข็งตัวของเลือดประเภทเฮพารินโมเลกุลเล็ก(Low molecular weight heparin ย่อว่า LMWH) ด้วยเหตุผลด้านความปลอดภัยของยาเฮพารินโมเลกุลเล็ก เช่น ไม่จำเป็นต้องทดสอบการแข็งตัวของเลือดผู้ป่วยก่อนได้รับยานี้ และยังก่อให้เกิดความเสี่ยงน้อยต่อภาวะเลือดออกง่าย  ทางคลินิกจึงนำมาใช้เป็นยาป้องกันการเกิดลิ่มเลือดในหลอดเลือดดำขณะทำการผ่าตัด  รูปแบบเภสัชภัณฑ์ของยาเรวิพารินเป็นแบบยาฉีด หลังการฉีดยาเข้าใต้ผิวหนังไปแล้วประมาณ 3 ชั่วโมง จะทำให้ตัวยาถูกดูดซึมเข้าสู่กระแสเลือดได้มากที่สุดและร่างกายก็ต้องใช้เวลาประมาณ 3 ชั่วโมงเช่นเดียวกันเพื่อการกำจัดยาชนิดนี้/ยานี้ทิ้งไปกับปัสสาวะ 
อย่างไรก็ตาม มีผู้ป่วยบางกลุ่มจัดอยู่ในกลุ่มเสี่ยงต่อการใช้ยาเรวิพาริน และเป็นเหตุผลให้แพทย์ไม่สามารถใช้ยาเรวิพารินกับผู้ป่วยกลุ่มดังกล่าวได้ เช่น ผู้ที่มีระดับเกล็ดเลือดในร่างกายต่ำ/ภาวะเกล็ดเลือดต่ำ   ผู้ป่วยโรคแผลในกระเพาะอาหาร  ผู้ป่วยโรคหลอดเลือดสมอง  ผู้ป่วยที่มีความดันโลหิตสูง/โรคความดันโลหิตสูง  ผู้ที่มีการติดเชื้อที่เยื่อหุ้มหัวใจ/ เยื่อหุ้มหัวใจอักเสบ   ผู้ที่เพิ่งได้รับการผ่าตัดมาใหม่ๆ  ผู้ป่วยโรคไต หรือโรคตับในระยะโรคที่รุนแรง   ผู้ที่มีโรคเกี่ยวกับการใส่ลิ้นหัวใจ (Prosthetic heart valves)  ตลอดจนกระทั่งผู้ป่วยที่มีระดับเกล็ดเลือดต่ำ ทุกครั้งเมื่อใช้ยาในกลุ่มเฮพารินก็จัดอยู่ในกลุ่มเสี่ยงที่ห้ามใช้ยาเรวิพารินด้วยเช่นกัน 
นอกจากนี้การใช้ยาเรวิพารินกับ  ผู้สูงอายุ  ผู้ป่วยโรคไต  สตรีในภาวะให้นมบุตรและเด็ก  จะต้องเพิ่มความระมัดระวังเป็นพิเศษ เพราะเป็นกลุ่มที่สามารถได้รับผลข้างเคียงของยาเรวิพารินมากกว่าผู้ป่วยกลุ่มอื่นๆ 
ในวงการแพทย์จัดให้ยาเรวิพารินเป็นยาต้านการแข็งตัวของเลือดอีกหนึ่งทางเลือกซึ่งจะพบเห็นการใช้ยาชนิดนี้แต่ในสถานพยาบาลเท่านั้น 
 
 ///// เรวิพารินมีสรรพคุณ(คุณสมบัติ)อย่างไร? ///// 
ยาเรวิพารินมีสรรพคุณ/ข้อบ่งใช้ เช่น 
- ใช้ป้องกันการเกิดลิ่มเลือดในหลอดเลือดดำขณะทำการผ่าตัด 
- รักษาภาวะลิ่มเลือดอุดตันในหลอดเลือด(Thromboembolic disorders) 
 
 ///// เรวิพารินมีกลไกการออกฤทธิ์อย่างไร? ///// 
ยาเรวิพาริน มีกลไกการออกฤทธิ์โดย ตัวยาจะกระตุ้นสารชีวะโมเลกุลในหลอดเลือดที่คอยต่อต้านกระบวนการรวมตัวของเกล็ดเลือดที่มีชื่อเรียกว่า แอนตี้ทรอมบิน ทรี (Antithrombin III)  สารชีวโมเลกุลนี้จะเข้ายับยั้งการทำงานของทรอมบิน (Thrombin) และแฟคเตอร์ เทนเอ (Factor Xa)ซึ่งล้วนเป็นองค์ประกอบสำคัญในกระบวนการรวมตัวของเกล็ดเลือด และจากกระบวนการเหล่านี้จึงเกิดกลไกป้องกันการเกิดลิ่มเลือดได้ตามสรรพคุณ 
 
 ///// เรวิพารินมีรูปแบบการจัดจำหน่ายอย่างไร? ///// 
ยาเรวิพารินมีรูปแบบการจัดจำหน่ายเป็นยาฉีดที่บรรจุตัวยา Reviparin sodium ขนาด 
- 1,432 แอนตี้แฟคเตอร์ เทนเอ อินเตอร์เนชั่นแนล ยูนิต(Antifactor Xa international unit ย่อว่า IU) x 0.25 มิลลิลิตร และ 
- 3,436 แอนตี้แฟคเตอร์ เทนเอ อินเตอร์เนชั่นแนล ยูนิต x 0.60 มิลลิลิตร 
 
 ///// เรวิพารินมีขนาดการบริหารยาอย่างไร? ///// 
ยาเรวิพารินมีขนาดการบริหารยา/ใช้ยา เช่น 
ก. ป้องกันการเกิดลิ่มเลือดที่มีความเสี่ยงเกิดระดับปานกลางขณะผ่าตัด: 
- ผู้ใหญ่:  แพทย์จะฉีดยาเรวิพารินเข้าใต้ผิวหนังก่อนเข้ารับการผ่าตัด 2 ชั่วโมง ขนาด 1,750 แอนตี้แฟคเตอร์ เทนเอ อินเตอร์เนชั่นแนล ยูนิต จากนั้น แพทย์อาจให้ยาอีกวันละ1ครั้งจนกระทั่งผู้ป่วยสามารถเคลื่อนไหวร่างกายได้เป็นปกติ 
ข. ป้องกันการเกิดลิ่มเลือดที่มีความเสี่ยงเกิดระดับสูงขณะผ่าตัด: 
- ผู้ใหญ่:	ฉีดยาเรวิพารินเข้าใต้ผิวหนังก่อนเข้ารับการผ่าตัด 12 ชั่วโมง ขนาด 4,200 แอนตี้แฟคเตอร์ เทนเอ อินเตอร์เนชั่นแนล ยูนิต จากนั้นแพทย์อาจให้ยาอีกวันละ1ครั้งจนกระทั่งผู้ป่วยสามารถเคลื่อนไหวร่างกายได้เป็นปกติ 
ค. สำหรับรักษาภาวะลิ่มเลือดอุดตันในหลอดเลือด: 
- ผู้ใหญ่ที่มีน้ำหนักตัว 35–45 กิโลกรัม: ฉีดยาใต้ผิวหนัง 3,500 แอนตี้แฟคเตอร์ เทนเอ อินเตอร์เนชั่นแนล ยูนิตวันละ 2 ครั้ง 
- ผู้ใหญ่ที่มีน้ำหนักตัว 46–60 กิโลกรัม: ฉีดยาใต้ผิวหนัง 4,200 แอนตี้แฟคเตอร์ เทนเอ อินเตอร์เนชั่นแนล ยูนิต วันละ 2 ครั้ง 
- ผู้ใหญ่ที่มีน้ำหนักตัวมากกว่า 60 กิโลกรัม: ฉีดยาใต้ผิวหนัง 6,300 แอนตี้แฟคเตอร์ เทนเอ อินเตอร์เนชั่นแนล ยูนิต วันละ 2 ครั้ง 
ทั้งนี้: 
- แพทย์อาจให้ยาต้านการแข็งตัวของเลือดชนิดรับประทานร่วมด้วย 
- ทั่วไป การใช้ยาเรวิพารินรักษาภาวะลิ่มเลือดอุดตันจะใช้เวลาเวลาประมาณ 5–7 วัน 
*อนึ่ง:  เด็ก: การใช้ยานี้และขนาดยานี้ในเด็กในทุกกรณี แพทย์จะพิจารณาเป็นกรณีๆไป
*****หมายเหตุ: ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่ง เท่านั้นไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาเรวิพาริน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น  หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ  รวมทั้งกำลังกินยา/ใช้ยาอะไรอยู่ โดยเฉพาะยาแอสไพรินหรือ ยาต้านเกล็ดเลือด เพราะยาเหล่านั้นอาจส่งผลให้อาการของโรครุนแรงขึ้น หรืออาจเกิดปฏิกิริยาระหว่างยาเรวิพารินกับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// เรวิพารินมีผลไม่พึงประสงค์อย่างไร? ///// 
ยาเรวิพารินสามารถก่อให้เกิดผลไม่พึงประสงค์จากยา( ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบทางเดินอาหาร: เช่น คลื่นไส้ อาเจียน   ท้องผูก  เลือดออกในทางเดินอาหาร 
- ผลต่อระบบทางเดินหายใจ: เช่น หอบหืด   เยื่อจมูกอักเสบ 
- ผลต่อผิวหนัง: เช่น เลือดออกตามผิวหนัง  เลือดออกตามเยื่อเมือกของร่างกาย  
ผมร่วงเป็นหย่อมๆ  เกิดผื่นคัน  ลมพิษ 
- ผลต่อระบบประสาท: เช่น ปวดศีรษะ  มีไข้  ปวดตามร่างกาย 
- ผลต่อระบบหัวใจและหลอดเลือด: เช่น ความดันโลหิตต่ำ 
- ผลต่อระบบการเผาผลาญพลังงานของร่างกาย: เช่น เกิดภาวะโปแตสเซียมในเลือดสูง 
- ผลต่อระบบเลือด: เช่น เกิดภาวะเกล็ดเลือดต่ำอย่างรุนแรง  มีภาวะเลือดออกง่าย 
*อนึ่ง การได้รับยาเรวิพารินเกินขนาด จะส่งผลให้เกิดเลือดออกง่ายตามร่างกาย ที่แพทย์จะรักษาอาการดังกล่าวโดยให้ยา Protamine sulfate เข้าทางหลอดเลือดดำอย่างช้าๆ 
 
 ///// มีข้อควรระวังการใช้เรวิพารินอย่างไร? ///// 
มีข้อควรระวังการใช้ยาเรวิพาริน เช่น 
- ห้ามใช้กับผู้ที่แพ้ยานี้หรือส่วนประกอบอื่นในสูตรตำรับยานี้ 
- ห้ามฉีดยานี้เข้ากล้ามเนื้อ หรือเข้าหลอดเลือด ให้ฉีดยาเข้าใต้ผิวหนังตามคำสั่งแพทย์ 
- ห้ามใช้ยานี้กับผู้ป่วยที่อยู่ในภาวะมีเลือดออกหรือขณะตกเลือด 
- ห้ามใช้ยานี้กับ สตรีมีครรภ์  สตรีที่อยู่ในภาวะให้นมบุตร  เด็ก และผู้สูงอายุ นอกจาก
มีคำสั่งแพทย์ 
- ห้ามใช้ยาที่มีสภาพเปลี่ยนไปจากเดิม	 เช่น มีเศษผงปนเปื้อนในยา 
- ระหว่างได้รับยานี้แล้วเกิดภาวะเลือดออกง่าย หรือพบเลือดปนมากับอุจจาระ/อุจจาระเป็นเลือด   ปัสสาวะเป็นเลือด  ต้องหยุดการใช้ยานี้ทันที แล้วรีบมาพบแพทย์/มาโรงพยาบาลโดยเร็วที่สุด ไม่ต้องรอจนถึงวันแพทย์นัด 
- หลีกเลี่ยงการเกิดบาดแผลต่างๆด้วยอาจเกิดภาวะเลือดไหลออกเป็นปริมาณมาก 
- ปฏิบัติตัวตามคำแนะนำของ แพทย์ พยาบาล เภสัชกร อย่างเคร่งครัด และมาพบแพทย์/มาโรงพยาบาลตามแพทย์นัดทุกครั้ง 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมยาเรวิพารินด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เรวิพารินมีปฏิกิริยาระหว่างยากับยาตัวอื่นอย่างไร? ///// 
ยาเรวิพารินมีปฏิกิริยาระหว่างยากับยาตัวอื่น เช่น 
- หลีกเลี่ยงการใช้ยาเรวิพารินร่วมกับยาNitroglycerin  ด้วยจะทำให้ประสิทธิภาพของยาเรวิพารินด้อยลง 
- ห้ามรับประทานยาAspirin ขณะที่ได้รับยาเรวิพาริน  ด้วยเสี่ยงต่อภาวะเลือดออกง่ายมากยิ่งขึ้น 
- หลีกเลี่ยงการใช้ยาเรวิพารินร่วมกับยาACE inhibitor หรือ Angiotensin II receptor antagonists  เพราะเสี่ยงต่อภาวะโปแตสเซียมในเลือดสูงผิดปกติ 
 
 ///// ควรเก็บรักษาเรวิพารินอย่างไร? ///// 
ควรเก็บรักษายาเรวิพารินตามเงื่อนไขในเอกสารกำกับยา  ห้ามเก็บยาในช่องแช่แข็งตู้เย็น 
เก็บยาในภาชนะที่ปิดมิดชิด พ้นแสง/แสงแดด  ความร้อนและความชื้น และเก็บยาให้พ้นมือเด็กและสัตว์เลี้ยง 
 
 ///// เรวิพารินมีชื่ออื่นอีกไหม? ผลิตจากบริษัทอะไรบ้าง? ///// 
ยาเรวิพาริน มียาชื่อการค้า และบริษัทผู้ผลิต/ผู้จำหน่าย เช่น 
 
 ///// เรวิพารินมีชื่ออื่นอีกไหม? ผลิตจากบริษัทอะไรบ้าง? ///// 
ยาเรวิพาริน มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Reviparin_sodium [2018,May12] 
http://www.mims.com/thailand/drug/info/reviparin%20sodium/?type=brief&amp;mtype=generic [2018,May12] 
https://www.drugs.com/international/reviparin-sodium.html [2018,May12] 
https://www.drugbank.ca/drugs/DB09259 [2018,May12] 
https://www.google.co.th/search?q=antithrombin+iii+flow+chart&amp;tbm=isch&amp;tbo=u&amp;source=univ&amp;sa=X&amp;ved=0ahUKEwi89tGY2aDaAhXHKo8KHXHECvYQsAQIJQ&amp;biw=1920&amp;bih=949#imgdii=7EELA16cQ6f7eM:&amp;imgrc=dSUSLt8mvsMH7M: [2018,May12]
