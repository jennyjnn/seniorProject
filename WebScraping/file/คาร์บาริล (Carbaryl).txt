คาร์บาริล (Carbaryl)
 ///// บทนำ ///// 
สารคาร์บาริล(Carbaryl หรือ  1-naphthyl methylcarbamate) เป็นสารประกอบเคมีที่มีฤทธิ์ในการฆ่าแมลง เช่น มอด มด ยุง แมลงสาบ รวมไปถึง เหา  ถูกนำมาจำหน่ายในเชิงพาณิชย์เมื่อปี ค.ศ.1958 (พ.ศ.2501)  ในช่วงเริ่มต้นจำหน่ายผลิตภัณฑ์ ส่วนใหญ่จะเป็นยาฆ่าแมลงที่ใช้กับสวนหย่อมในบ้าน  ซึ่งกรณีที่สารชนิดนี้เข้าในร่างกายสัตว์ที่มีกระดูกสันหลังซึ่งรวมถึงมนุษย์  ด้วยสมบัติทางโครงสร้างเคมี ทำให้ยาคาร์บาริลถูกกำจัดออกจากร่างกายได้อย่างรวดเร็ว  จากเหตุผลนี้เอง ผลิตภัณฑ์คาร์บาริลจึงถูกยกระดับและพัฒนาเป็นสารเคมีที่ใช้ในแปลงพืชที่นำมาผลิตเป็นอาหาร  และได้มีการพัฒนาผลิตภัณฑ์คาร์บาริลต่อเนื่องไปจนกระทั่งเป็นแชมพูที่ใช้เป็น”ยาฆ่าเหา” โดยมีความเข้มข้นของยาคาร์บาริลในตัวผลิตภัณฑ์อยู่ที่ 0.5–1% 
ยาคาร์บาริล มีกลไกการออกฤทธิ์ยับยั้งการทำงานของเอนไซม์ในสิ่งมีชีวิต/แมลง ที่มีชื่อว่า อะเซทิลโคลีนเอสเทอเรส (Acetylcholinesterase,เอนไซม์ที่เกี่ยวข้องกับการทำงานของสารสื่อประสาท)ส่งผลให้ร่างกายของพวกแมลงเป็นอัมพาตและตายลงในที่สุด 
สิ่งที่พึงระวังเมื่อต้องใช้ผลิตภัณฑ์ที่มีสาร/ยาคาร์บาริลเป็นส่วนประกอบ คือ เลี่ยงการสูดดม ห้ามรับประทาน หรือสัมผัส เข้าตา  เข้าปาก เข้าจมูก  การใช้ผลิตภัณฑ์ยา/สารคาร์บาริล ควรปฏิบัติตามคำแนะนำในเอกสารกำกับผลิตภัณฑ์/เอกสารกำกับยา หรือขอคำปรึกษาจากแพทย์/เภสัชกร  การใช้ผลิตภัณฑ์ยานี้                    อย่างผิดวิธี อาจทำให้ร่างกายมนุษย์ได้รับสาร/ยาคาร์บาริลมากเกินกว่าร่างกายจะกำจัดออกได้ทัน จนส่งผลให้เกิดอาการต่างๆดังต่อไปนี้ตามมา เช่น  มีน้ำลายออกมามาก  รูม่านตาเล็กลง  ตาพร่า  น้ำตามาก  ตัวสั่น  หายใจลำบาก  เหงื่อออกมาก  เป็นตะคริวที่ท้อง  คลื่นไส้ อาเจียน  ท้องเสีย  อ่อนแรง  ปวดศีรษะ  ในกรณีที่มีอาการรุนแรงมากจะทำให้เกิดอาการชัก  หมดสติ ตลอดจนทำให้ระบบการหายใจล้มเหลว   กรณีเช่นนี้ ต้องรีบนำตัวผู้ป่วยส่งโรงพยาบาลทันที/ฉุกเฉิน 
อย่างไรก็ตาม นักวิทยาศาสตร์พบว่า การใช้ผลิตภัณฑ์คาร์บาริลที่มีความเข้มข้นต่ำและเหมาะสม เมื่อสัมผัสผิวหนังของร่างกาย อาจจะก่อให้เกิดพิษ(ผลข้างเคียง)ในปริมาณเพียงต่ำๆ  หากสารคาร์บาริลเกิดหลุดรอดเข้าสู่ภายในร่างกาย  ตับของมนุษย์จะเป็นอวัยวะที่คอยทำลายและกำจัดสารนี้ทิ้ง  สารคาร์บาริลในกระแสเลือดจะถูกลำเรียงออกจากร่างกายไปกับปัสสาวะ 
เคยมีผู้วิจัยการปนเปื้อนของสารคาร์บาริลในสิ่งแวดล้อม  ที่ส่งผลกระทบ                         ต่อสิ่งมีชีวิตบางประเภท ดังนี้ 
 
- สาร/ยาคาร์บาริลเป็นพิษต่อสัตว์น้ำประเภทปลา โดยก่อให้เกิดพิษในระดับต่ำไปจนถึงขั้นที่รุนแรง 
- สาร/ยาคาร์บาริลเป็นพิษอย่างมากกับสัตว์น้ำประเภทกุ้งชนิดต่างๆ และกระทบตเจริญเติบโต รวมถึงพัฒนาการของสัตว์ครึ่งบกครึ่งน้ำอย่าง ตัวอ่อนของกบหรือ
ที่เรียกกันว่าลูกอ๊อด 
- เป็นพิษรุนแรงต่อแมลงต่างๆซึ่งรวมถึงแมลงที่เป็นประโยชน์ต่อธรรมชาติเช่น ผึ้ง 
- ยา/สารคาร์บาริลไม่เป็นพิษต่อสัตว์ปีก เช่น  เป็ด  นก  ห่าน  ไก่ 
ดังนั้นการใช้ผลิตภัณฑ์คาร์บาริลไม่ว่าจะเป็นไปในลักษณะของยาฆ่าแมลง  ยาแชมพูที่ใช้รักษาการติดเหา   ควรต้องเพิ่มความระมัดระวังทั้งกับตัวผู้บริโภค/ผู้ป่วย และต้องมิให้เกิดการปนเปื้อนในสิ่งแวดล้อม 
ทั้งนี้ ในบทความนี้ จะขอกล่าวถึงสารคาร์บาริลในแง่มุมของผลิตภัณฑ์ประเภทยาแชมพูที่ใช้รักษาการติดเหาบนหนังศีรษะเท่านั้น 
 
 ///// คาร์บาริลมีสรรพคุณ(คุณสมบัติ)อย่างไร? ///// 
ยาแชมพูคาร์บาริลมีสรรพคุณ/ข้อบ่งใช้ เพื่อใช้กำจัดเหาบนหนังศีรษะ โดยสามารถฆ่าเหาได้ทั้งขณะที่เป็นตัวเต็มวัย และสภาพที่เป็นไข่ 
 
 ///// คาร์บาริลมีกลไกการออกฤทธิ์อย่างไร? ///// 
ยาแชมพูคาร์บาริลมีกลไกการออกฤทธิ์ โดยเป็นสารที่มีฤทธิ์ยับยั้งการทำงานของเอนไซม์อะเซทิลโคลีนเอสเทอเรส (Acetylcholinesterase inhibitors)  สามารถสร้างผลกระทบต่อระบบการทำงานของสารสื่อประสาทในสัตว์ประเภทแมลงได้อย่างรุนแรง โดยทำให้เกิดอาการอัมพาต  ตลอดจนระบบการทำงานของตัวแมลงล้มเหลวและตายลงในที่สุด 
 
 ///// คาร์บาริลมีรูปแบบการจัดจำหน่ายอย่างไร? ///// 
ยาแชมพูคาร์บาริลมีรูปแบบการจัดจำหน่าย เป็น 
- แชมพูสระผมที่มีองค์ประกอบของ Carbaryl 1% 
 
 ///// คาร์บาริลมีขนาดการใช้ผลิตภัณฑ์อย่างไร? ///// 
แชมพูยาคาร์บาริลมีขนาดการใช้ผลิตภัณฑ์ เช่น 
-ผู้ใหญ่: 
- ใช้น้ำอุ่นในการชะล้างศีรษะให้เปียกชุ่ม 
- จากนั้นนำผลิตภัณฑ์แชมพูยาคาร์บาริล สระผมให้ทั่วหนังศีรษะ ขณะสระผม                    ให้เริ่มนวดจากศีรษะด้านหน้าแล้วไล่ไปจนถึงด้านหลังใบหู 
- ทิ้งแชมพูอยู่บนศีรษะนานเป็นเวลาประมาณ 5 นาทีเป็นอย่างต่ำ แล้วค่อยล้างออกด้วยน้ำเป็นปริมาณมาก จนสะอาดและหมดคราบแชมพู 
- ใช้หวีเสนียด(หวีที่ใช้สางเหา) หวีผมเพื่อกำจัดซากเหาและไข่ออกจากหนังศีรษะ 
- อาจต้องใช้คาร์บาริลแชมพูสระผมในวันที่ 1, 3 และ 8 เพื่อกำจัดเหาให้สิ้นซาก 
-เด็ก: การใช้ยาคาร์บาริลแชมพูกับเด็กให้ปฏิบัติโดยใช้เกณฑ์อายุ ตามที่ระบุในเอกสารกำกับตัวผลิตภัณฑ์/เอกสารกำกับยา หรือใช้แชมพูยาฯตามคำแนะนำของแพทย์/เภสัชกร 
*อนึ่ง:  ระหว่างการใช้คาร์บาริลแชมพูยา ต้องหลีกเลี่ยงมิให้แชมพูฯเข้า ตา  เข้าปาก  	  เข้าจมูก 
*****หมายเหตุ:	ขนาดและระยะเวลาในการใช้คาร์บาริลแชมพูที่ระบุในบทความนี้                                   เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งการใช้ยาแชมพูนี้ของแพทย์ได้  การใช้คาร์บาริลแชมพูที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาแชมพูคาร์บาริล  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น  หรือ แน่นหายใจติดขัด/หายใจลำบาก 
- มีโรคประจำตัวต่างๆ อย่างเช่น  โรคตับ รวมถึงกำลังกินยา/ใช้ยาอะไรอยู่ เพราะยาแชมพูคาร์บาริล   อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                  เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมสระผมควรทำอย่างไร? ///// 
ในกรณีลืมสระผมด้วยยาแชมพูคาร์บาริล  ให้สระผมด้วยยาแชมพูฯนี้ ทันทีที่นึกขึ้นได้  ถ้าเวลาใกล้เคียงกับการสระผมในครั้งถัดไป  ไม่จำเป็นต้องใช้ยาคาร์บาริลแชมพูมากเป็น 2 เท่า  ให้ใช้แชมพูฯในปริมาณปกติ 
 
 ///// คาร์บาริลมีผลไม่พึงประสงค์อย่างไร? ///// 
ยาแชมพูคาร์บาริลสามารถก่อให้เกิดผลไม่พึงประสงค์จากยา (ผลข้างเคียง/อาการ-ข้างเคียง)ต่อระบบอวัยวะต่างๆของร่างกาย ดังนี้ เช่น 
- ผลต่อระบบประสาท:   เช่น  วิงเวียน  พูดจาไม่ชัด  ปวดศีรษะ  เกิดอาการชัก 
- ผลต่อผิวหนัง:  เช่น  มีเหงื่อออกมาก 
- ผลต่อตา:  เช่น  รูม่านตาเล็กลงส่งผลให้ตาพร่า 
- ผลต่อกล้ามเนื้อ:  เช่น  กล้ามเนื้ออ่อนแรง   สูญเสียการทรงตัว  กล้ามเนื้อกระตุก 
- ผลต่อระบบหัวใจและหลอดเลือด:  เช่น   ความดันโลหิตสูง 
- ผลต่อระบบทางเดินอาหาร:   เช่น   คลื่นไส้ อาเจียน  เป็นตะคริวที่หน้าท้อง  ท้องเสีย  มีน้ำลายไหลยืด/น้ำลายมาก 
 
 ///// มีข้อควรระวังการใช้คาร์บาริลอย่างไร? ///// 
มีข้อควรระวังการใช้แชมพูยาคาร์บาริล เช่น 
- ห้ามใช้กับผู้ที่มีประวัติแพ้ยา/แพ้สารคาร์บาริล 
- ห้ามใช้ในสตรีมีครรภ์/ตั้งครรภ์  สตรีที่อยู่ในภาวะให้นมบุตร โดยไม่มีคำสั่งจากแพทย์ 
- ห้ามมิให้ผลิตภัณฑ์ยาแชมพูคาร์บาริล เข้าตา  เข้าปาก และเข้าจมูก 
- ห้ามใช้คาร์บาริลแชมพูเป็นเวลานานเกินมาตรฐานของการใช้ผลิตภัณฑ์ ตามแพทย์ เภสัชกร และตามเอกสารกำกับยา แนะนำ 
- ห้ามทิ้งผลิตภัณฑ์คาร์บาริลแชมพูลงใน แม่น้ำ คู คลอง โดยตรง ด้วยจะก่อให้                             เกิดพิษต่อสัตว์น้ำตามธรรมชาติ 
- ห้ามปรับขนาดการใช้ผลิตภัณฑ์คาร์บาริลแชมพูด้วยตนเอง 
- หยุดการใช้คาร์บาริลแชมพูทันที  หากพบอาการ คลื่นไส้ อาเจียน  ท้องเสีย         หายใจไม่ออก/หายใจลำบาก  และหากพบอาการเหล่านี้ ต้องรีบนำตัวผู้ป่วยส่งโรงพยาบาลทันที/ฉุกเฉิน 
- ห้ามใช้ยาแชมพูนี้ที่หมดอายุ 
- ห้ามเก็บยาแชมพูนี้ที่หมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมคาร์บาริลแชมพูยาด้วย) ยาแผนโบราณทุกชนิด  อาหารเสริม  ผลิตภัณฑ์เสริมอาหาร   และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง  ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// คาร์บาริลมีปฏิกิริยาระหว่างยากับยาตัวอื่นอย่างไร? ///// 
ด้วยคาร์บาริลแชมพูยา เป็นผลิตภัณฑ์ที่ใช้ภายนอกร่างกาย จึงยังไม่มีรายงาน พบปฏิกิริยาระหว่างยากับยารับประทานชนิดใดๆ 
 
 ///// ควรเก็บรักษาคาร์บาริลอย่างไร? ///// 
ควรเก็บตัวผลิตภัณฑ์ยาแชมพูคาร์บาริลตามคำแนะนำในเอกสารกำกับยา/ผลิตภัณฑ์  เก็บผลิตภัณฑ์ในภาชนะที่ปิดมิดชิด พ้นแสง/แสงแดด  ความร้อนและความชื้น                                                   เก็บผลิตภัณฑ์ให้พ้นมือเด็กและสัตว์เลี้ยง และไม่เก็บผลิตภัณฑ์ในรถยนต์ 
 ///// คาร์บาริลมีชื่ออื่นอีกไหม? ผลิตจากบริษัทอะไรบ้าง? ///// 
ผลิตภัณฑ์ยาแชมพูคาร์บาริลที่จำหน่ายในประเทศไทย มียาชื่อการค้า และบริษัทผู้ผลิต เช่น 
 
 ///// บรรณานุกรม ///// 
http://www.sciencedirect.com/science/article/pii/S1198743X14614440[2017,April22] 
http://natseed.com/pdf/Sevin%20Insecticide%20-%20Label.pdf[2017,April22] 
https://en.wikipedia.org/wiki/Carbaryl#Applications[2017,April22] 
http://npic.orst.edu/factsheets/carbgen.pdf[2017,April22] 
http://npic.orst.edu/factsheets/carbarylgen.html[2017,April22] 
http://mundipharma.inca.at/ressourcen/download/CARYLDERM_Shampoo_BPZ.pdf[2017,April22]
