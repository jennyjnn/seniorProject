ไซโปรฟลอกซาซิน (Ciprofloxacin)
 ///// บทนำ ///// 
ยาไซโปรฟลอกซาซิน (Ciprofloxacin) จัดเป็นยาปฏิชีวนะกลุ่มควิโนโลน (Quinolones) มีใช้แพร่หลายในโรงพยาบาล ชื่อที่คุ้นหูได้แก่ ไซโปรเบ หรือซิโปรเบ (Ciprobay) 
 ///// ยาไซโปรฟลอกซาซินมีสรรพคุณ (คุณสมบัติ) อย่างไร? ///// 
ยาไซโปรฟลอกซาซินมีสรรพคุณ (คุณสมบัติ) ใช้รักษาการติดเชื้อของหูชั้นกลาง ไซนัสอักเสบ ทางเดินปัสสาวะอักเสบ กระเพาะปัสสาวะอักเสบ และการติดเชื้อในกระแสเลือด (กระแส โลหิต) 
 ///// ยาไซโปรฟลอกซาซินมีกลไกการออกฤทธิ์อย่างไร? ///// 
ยาไซโปรฟลอกซาซินมีกลไกการออกฤทธิ์ยับยั้งการสังเคราะห์สารพันธุกรรมของแบคที เรียที่เรียกว่า ดีเอนเอ (DNA) จึงส่งผลยับยั้งการแพร่พันธุ์ของแบคทีเรีย 
 ///// ยาไซโปรฟลอกซาซินมีรูปแบบการจัดจำหน่ายอย่างไร? ///// 
ยาไซโปรฟลอกซาซินมีรูปแบบการจัดจำหน่ายดังนี้ 
- ยาเม็ด ขนาด 250 และ 500 มิลลิกรัม 
- ยาฉีด ขนาด 100 มิลลิกรัมในน้ำยา 50 มิลลิลิตร 
- ยาฉีด ขนาด 200 มิลลิกรัมในน้ำยา 100 มิลลิลิตร 
- ยาฉีด ขนาด 400 มิลลิกรัมในน้ำยา 200 มิลลิลิตร 
- น้ำยาหยอดหู 
 ///// ยาไซโปรฟลอกซาซินมีขนาดรับประทานอย่างไร? ///// 
ยาไซโปรฟลอกซาซินมีขนาดรับประทานได้หลายแบบ สำหรับผู้ใหญ่ ขนาดที่รับประทานอยู่ในช่วง 250 - 750 มิลลิกรัม/ครั้งวันละ 1 - 2 ครั้งขึ้นกับชนิดและความรุนแรงของโรค ซึ่งสา  มารถรับประทานยาไซโปรฟลอกซาซินก่อนอาหารหรือพร้อมอาหารเพื่อลดการระคายเคืองของกระเพาะอาหาร อย่างไรก็ตามควรให้แพทย์เป็นผู้วินิจฉัยสั่งจ่ายและแนะนำวิธีกินยาที่เหมาะสม (โดยเฉพาะในเด็ก) ไม่ควรซื้อรับประทานเอง หรือควรปรึกษาเภสัชกรประจำร้านขายยาก่อนซื้อยาทุกครั้ง 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาไซโปรฟลอกซาซิน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดและอาการที่เกิดจากการแพ้ยาเช่น กินยาแล้ว คลื่นไส้มาก หรือแน่น หายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่า นั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่ หรือกำลังให้นมบุตรหรือไม่ เพราะยามักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาสามารถรับประทานยาไซโปรฟลอกซาซินเมื่อนึกขึ้นได้ หากการลืมทานยาใกล้กับมื้อถัดไปให้รับประทานขนาดปกติ โดยไม่ต้องเพิ่มขนาดยาเป็น 2 เท่า 
 ///// ยาไซโปรฟลอกซาซินมีผลไม่พึงประสงค์อย่างไร? ///// 
ผลอันไม่พึงประสงค์ ( ผลข้างเคียง ) ของยาไซโปรฟลอกซาซินคือ ก่อการระคายเคืองระบบกระเพาะอาหารและลำไส้ ผื่นคัน ปวดข้อ อาการสั่นทั่วตัว ชัก ใจสั่น และแพ้แสงแดด (เช่น ขึ้นผื่นเมื่อโดนแดด) 
 ///// มีข้อควรระวังในการใช้ยาไซโปรฟลอกซาซินอย่างไร? ///// 
ข้อควรระวังในการใช้ยาไซโปรฟลอกซาซินคือ 
- ยานี้อาจรบกวนการทำงานของสมองและระบบประสาทส่วนกลาง ต้องระวังและห้ามใช้กับผู้ที่มีประวัติเป็นโรคลมชักเพราะจะเพิ่มโอกาสชักให้สูงขึ้น 
- ระวังการใช้ยาในผู้ที่แพ้ยา (การแพ้ยา) นี้ 
- ระวังการใช้ยากับผู้ที่มีแผลในกระเพาะอาหารและ/หรือลำไส้ เพราะก่อการระคายเคืองกระ เพาะอาหารและลำไส้ 
- ห้ามใช้ยากับหญิงตั้งครรภ์เพราะอาจส่งผลต่อการเจริญเติบโตของทารกในครรภ์ได้ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวม ถึงยาไซโปรฟลอกซาซินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไซโปรฟลอกซาซินมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยาไซโปรฟลอกซาซินกับยาตัวอื่นๆที่พบบ่อยเช่น 
- การใช้ยาไซโปรฟลอกซาซินร่วมกับกลุ่มยาแก้ปวดกลุ่มเอ็นเซด (NSAIDs) จะรบกวนและกระตุ้นการทำงานของระบบประสาทส่วนกลาง ทำให้เกิดการชักได้ง่าย ตัวอย่างยาแก้ปวดกลุ่มเอนเซดส์ (NSAIDs) เช่น อะซีโคลฟีแนค (Aceclofenac) ไอบูโปรเฟน (Ibuprofen) อินโดเมทาซีน (Indomethacin) เมเฟนามิค (Mefenamic) และไพรอคซิแคม (Piroxicam) 
- การใช้ยาไซโปรฟลอกซาซินร่วมกับกลุ่มยาลดกรด จะลดการดูดซึมของยาไซโปรฟลอกซาซิน ส่งผลเสียโดยที่อาการของโรคไม่ดีขึ้น ตัวอย่างกลุ่มยาลดกรดเช่น ยาอะลูมิเนียมไฮดรอกไซด์ (Aluminium hydroxide) และแมกนีเซียมคาร์บอเนท (Magnesium carbonate) 
 ///// ควรเก็บรักษายาไซโปรฟลอกซาซินอย่างไร? ///// 
การเก็บรักษายาไซโปรฟลอกซาซินคือ ควรต้องเก็บรักษาในที่แห้ง พ้นแสงแดด และในอุณหภูมิไม่ควรเกิน 25 องศาเซลเซียส (Celsius) กล่าวคือควรเก็บในตู้เย็น แต่ไม่ใช่ในช่องแช่แข็ง และต้องเก็บให้พ้นมือเด็กและสัตว์เลี้ยง 
 ///// ยาไซโปรฟลอกซาซินมีชื่ออื่นอีกไหม? ผลิตจากบริษัทอะไรบ้าง? ///// 
ชื่อทางการค้าและบริษัทผู้ผลิตยาไซโปรฟลอกซาซินซึ่งมีขายในประเทศไทย เช่น 
 
 ///// บรรณานุกรม ///// 
1. Antibiotics.http://www.mims.com/Thailand/drug/search/ [2014,Nov15].
	2. http://en.wikipedia.org/wiki/Antimicrobial [2014,Nov15].
