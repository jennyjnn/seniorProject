ไมโคนาโซล (Miconazole)
 ///// บทนำ ///// 
ยาไมโคนาโซล (Miconazole)
	 เป็นยาต้านเชื้อราที่มีสูตรโครงสร้างทางเคมีประเภทอิมิดาโซล (Imidazole, สารประกอบที่นำมาเป็นยาฆ่าเชื้อราในกลุ่มยา Azole) ถูกพัฒนาโดยบริษัท ยาแจนเซ่น (Janssen) ในทางคลินิกยาไมโคนาโซลถูกนำไปใช้รักษาโรคที่เกิดจากการติดเชื้อราเช่น โรคน้ำกัดเท้า กลาก การติดเชื้อราบริเวณขาหนีบ การติดเชื้อราในช่องคลอด (Vaginal thrush) การอักเสบของมุมปากด้านในที่มีสาเหตุจากเชื้อราแคนดิดา (Angular cheilitis) รูป แบบการใช้ยานี้จะเป็นลักษณะยาครีมทาผิวหนัง ยาเจลป้ายปาก ยาผง และยาเหน็บช่องคลอด เป็นต้น 
องค์การอนามัยโลกได้ระบุให้ยาไมโคนาโซลเป็นยาจำเป็นขั้นพื้นฐานของระดับชุมชนที่ควรมีประจำไว้ในสถานพยาบาลต่างๆ คณะกรรมการอาหารและยาของไทยก็ได้บรรจุยานี้ลงในบัญชียาหลักแห่งชาติเช่นกัน โดยมีวัตถุประสงค์การใช้เพื่อรักษาการติดเชื้อราในปากโดยใช้เป็นรูปแบบยาเจล และจัดยานี้อยู่ในหมวดยาอันตราย ดังนั้นการใช้ยานี้เพื่อการรักษาเชื้อราตามบริเวณต่างๆของร่างกายควรต้องเป็นไปตามคำสั่งแพทย์ผู้รักษาเท่านั้น ไม่แนะนำให้ผู้ป่วยซื้อยามาใช้เอง 
 ///// ไมโคนาโซลมีสรรพคุณ (คุณสมบัติ) อย่างไร? ///// 
ยาไมโคนาโซลมีสรรพคุณดังนี้เช่น 
- รักษาการติดเชื้อราที่ผิวหนัง หนังศีรษะ และเล็บ 
- รักษาการติดเชื้อราในช่องปาก (อ่านเพิ่มเติมในเว็บ haamor.com บทความเรื่อง เชื้อราช่องปาก) 
-  รักษาการติดเชื้อราในช่องคลอด 
 ///// ไมโคนาโซลมีกลไกการออกฤทธิ์อย่างไร? ///// 
กลไกการออกฤทธิ์ของยาไมโคนาโซลคือ 
ตัวยาจะยับยั้งการสร้างเออร์โกสเตอรอล (Ergosterol) 
ซึ่งเป็นส่วนประกอบสำคัญของเซลล์เมมเบรน/เยื่อหุ้มเซลล์ (Cell membrane) 
ทำให้เชื้อราหยุดการเจริญเติบโตไม่สามารถแพร่พันธุ์และตายลงในที่สุด 
 ///// ไมโคนาโซลมีรูปแบบการจัดจำหน่ายอย่างไร? ///// 
ยาไมโคนาโซลมีรูปแบบการจัดจำหน่ายดังนี้เช่น 
- ยาครีมทาผิวหนัง ขนาดความเข้มข้น 10 มิลลิกรัม/กรัม 
- ยาครีมทาผิวหนัง ขนาดความเข้มข้น 20 มิลลิกรัม/กรัม 
- ยาเจลทาภายในปาก ขนาดความเข้มข้น 20 มิลลิกรัม/กรัม 
- ยาครีมที่ผสมยาสเตียรอยด์เช่น 
- Miconazole nitrate 2% + Hydrocortisone 1% 
- Miconazole nitrate 20 มิลลิกรัม + Triamcinolone acetonide 2 มิลลิกรัม/กรัม 
- ยาเหน็บช่องคลอด ขนาด 0.2 กรัม/เม็ด 
 ///// ไมโคนาโซลมีขนาดการบริหารยาอย่างไร? ///// 
ยาไมโคนาโซลมีขนาดการบริหารยา/การใช้ยาดังนี้เช่น 
 ///// ก. สำหรับการติดเชื้อราที่ผิวหนัง: ///// 
- ผู้ใหญ่และเด็กอายุ 12 ปีขึ้นไป: ทายาวันละ 1 - 2 ครั้งเป็นเวลา 2 สัปดาห์ 
 ///// ข.สำหรับการติดเชื้อราในช่องคลอด (Vulvovaginal candidiasis): ///// 
- ผู้ใหญ่และเด็กอายุ 12 ปีขึ้นไป: เหน็บยาที่ช่องคลอด 1 เม็ดก่อนนอนเป็นเวลา 3 วัน 
(อ่านเพิ่มเติมในเว็บ haamor.com บทความเรื่อง วิธีใช้ยาเหน็บช่องคลอด) 
*อนึ่ง ยังไม่มีข้อมูลขนาดการใช้ยานี้ในเด็กอายุต่ำกว่า 12 ปีที่แน่ชัด ดังนั้นการใช้ยานี้ในเด็กกลุ่มนี้จึงต้องอยู่ในดุลพินิจของแพทย์ผู้รักษา 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไมโคนาโซล 
ผู้ป่วยควรแจ้งแพทย์/พยาบาลและเภสัชกรดังนี้ 
-   ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยาไมโคนาโซลอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมทายาควรทำอย่างไร? ///// 
หากลืมใช้ยาไมโคนาโซลสามารถใช้ยาเมื่อนึกขึ้นได้ ถ้าเวลาใกล้เคียงกับการใช้ยาในครั้งถัดไป ไม่จำเป็นต้องเพิ่มปริมาณยาเป็น 2 เท่า 
 ///// ไมโคนาโซลมีผลไม่พึงประสงค์อย่างไร? ///// 
ยาไมโคนาโซลสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น 
-  สำหรับยาทา: อาจมีอาการคัน หรือแสบร้อน บวม บริเวณที่ทายา 
- 
-  สำหรับยาเหน็บช่องคลอด: อาจพบอาการปวดท้อง มีไข้ หรือมีกลิ่นในบริเวณช่องคลอด 
- 
-  สำหรับยาชนิดป้ายปาก: อาจทำให้รู้สึกคลื่นไส้และอาเจียน 
 ///// มีข้อควรระวังการใช้ไมโคนาโซลอย่างไร? ///// 
มีข้อควรระวังการใช้ไมโคนาโซลอย่างไร? 
-   ห้ามใช้กับผู้ที่แพ้ยานี้ 
-  -ห้ามปรับขนาดการใช้ยานี้เอง 
-  ห้ามใช้ยาไมโคนาโซลชนิดป้ายปากในผู้ป่วยโรคตับและในเด็กที่มีอายุต่ำกว่า 6 เดือน 
-  ห้ามใช้ยาไมโคนาโซลชนิดป้ายปากในผู้ป่วยโรคตับและในเด็กที่มีอายุต่ำกว่า 6 เดือน 
-   การใช้ยานี้กับเด็ก สตรีตั้งครรภ์ และสตรีที่อยู่ในภาวะให้นมบุตร ต้องอยู่ในความดูแลของแพทย์เท่านั้น 
-  การใช้ยานี้กับเด็ก สตรีตั้งครรภ์ และสตรีที่อยู่ในภาวะให้นมบุตร ต้องอยู่ในความดูแลของแพทย์เท่านั้น 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไมโคนาโซลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ไมโคนาโซลมีปฏิกิริยาระหว่างยากับยาตัวอื่นอย่างไร? ///// 
ยาไมโคนาโซลมีปฏิกิริยาระหว่างยากับยาตัวอื่นดังนี้เช่น 
- การใช้ยาไมโคนาโซลร่วมกับยา Warfarin อาจเป็นเหตุให้เกิดภาวะเลือดออกง่าย หากจำเป็น ต้องใช้ยาร่วมกันแพทย์จะปรับขนาดการใช้ให้เหมาะสมกับผู้ป่วยเป็นรายบุคคลไป 
- การใช้ยาไมโคนาโซลร่วมกับยารักษาภาวะกระเพาะปัสสาวะบีบตัวมากเกินปกติ เช่น Darife nacin จะทำให้ปริมาณความเข้มข้นของ Darifenacin ในกระแสเลือดเพิ่มมากขึ้นจนส่งผลให้ได้รับอาการข้างเคียง/ผลข้างเคียงของยาดังกล่าวมากขึ้น หากจำเป็นต้องใช้ยาร่วมกันแพทย์จะปรับขนาดการใช้ยาให้เหมาะสมเป็นกรณีๆไป 
- การใช้ยาไมโคนาโซลร่วมกับยาเม็ดคุมกำเนิดอาจทำให้ระดับความเข้มข้นของยาคุมกำ เนิดในกระแสเลือดเปลี่ยนแปลงไปจนเป็นเหตุให้เกิดอาการคลื่นไส้ อาเจียน ประจำเดือนมาผิด ปกติ หากจำเป็นต้องใช้ยาร่วมกันแพทย์จะปรับขนาดการใช้ให้เหมาะสมเป็นกรณีไป 
- หลีกเลี่ยงการใช้ยาไมโคนาโซลร่วมกับยา Amlodipine ด้วยอาจก่อให้เกิดภาวะหัวใจเต้นผิดจังหวะ บวมน้ำ หัวใจล้มเหลว ความดันโลหิตต่ำ หากจำเป็นต้องใช้ยาร่วมกันแพทย์จะปรับขนาดการ    ใช้ยาให้เหมาะสมเป็นกรณีบุคคลไป 
 ///// ควรเก็บรักษาไมโคนาโซลอย่างไร? ///// 
สามารถเก็บยาไมโคนาโซลภายใต้อุณหภูมิห้องที่เย็น เก็บยาในภาชนะที่ปิดมิดชิด พ้นแสง แดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// ไมโคนาโซลมีชื่ออื่นอีกไหม? ผลิตจากบริษัทอะไรบ้าง? ///// 
ยาไมโคนาโซลที่จำหน่ายในประเทศไทย มียาชื่อการค้าอื่นๆและบริษัทผู้ผลิตเช่น 
 ///// บรรณานุกรม ///// 
http://en.wikipedia.org/wiki/Miconazole[2015,May9] 
http://drug.fda.moph.go.th:81/nlem.in.th/medicine/essential/list/178#item-8981 [2015,May9] 
http://www.mims.com/USA/drug/info/Miconazole%20Nitrate/Miconazole%20Nitrate%20Suppository?type=full[2015,May9] 
[http://www.mims.com/Thailand/drug/search/?q=miconazole [2015,May9] 
http://www.medilexicon.com/drugs/oravig.php [2015,May9] 
http://www.drugs.com/dosage/miconazole-topical.html#Usual_Pediatric_Dose_for_Vaginal_Candidiasis[2015,May9] 
http://www.drugs.com/drug-interactions/miconazole-index.html?filter=3&amp;generic_only= [2015,May9] 
http://www.nlm.nih.gov/medlineplus/druginfo/meds/a601203.html[2015,May9]
