เดกซาเมทาโซน (Dexamethasone)
 ///// บทนำ ///// 
เดกซาเมทาโซน (Dexamethasone) คือยาสังเคราะห์กลุ่ม Glucocorticoid ที่เป็นยา สเตียรอยด์ชนิดหนึ่ง นักวิทยาศาสตร์นำมาใช้เป็นยาต้านการอักเสบ และมีฤทธิ์กดภูมิคุ้มกันต้านทานโรคของร่างกายมิให้ทำอันตรายต่อเนื้อเยื่อหรืออวัยวะภายใน ซึ่งด้วยคุณสมบัติดัง กล่าว ส่งผลให้ยาเดกซาเมทาโซนถูกนำมาใช้บำบัดรักษาโรคต่างๆได้มากมาย อาทิเช่น รักษาโรคข้อรูมาตอยด์, อาการเกร็งตัวของหลอดลม (เช่น โรคหืด), การผ่าตัดฟันในทางทันตกรรม, บรรเทาอาการแพ้ชนิด Allergy Anaphylactic Shock (แอแนฟิแล็กซิส: ปฏิกิริยาภูมิแพ้รุนแรงเฉียบพลัน), ใช้เป็นยาหยอดตาเมื่อต้องทำหัตถกรรมเกี่ยวกับตา เช่น ผ่าตัดตา, ใช้เป็นยาระงับอาการแพ้โดยผสมกับยาหยอดตา – หู ยาพ่นจมูก, ใช้ระงับการอักเสบในผู้ป่วยด้วยโรคเยื่อหุ้มสมองอักเสบ, บรรเทาและลดอาการข้างเคียงของยากลุ่มยาเคมีบำบัดในผู้ป่วยมะเร็ง, ใช้เป็นยาทดแทนในผู้ป่วยที่ไม่ตอบสนองต่อยาเพรดนิโซโลน, ใช้รักษาอาการป่วยของทารกในครรภ์มาร ดาที่มีการพัฒนาของปอดผิดปกติ และยังมีประโยชน์อีกหลายข้อที่มิได้กล่าวถึง ดังนั้น ขนาดการใช้ยาจึงมีความแตกต่างกันออกไป ทั้งนี้ขึ้นกับอาการโรคของแต่ละบุคคล 
หลังจากร่างกายได้รับยาเดกซาเมทาโซน ยาจะถูกส่งไปเปลี่ยนโครงสร้างที่อวัยวะตับ และจะถูกลดระดับในกระแสเลือด 50% ภายในเวลาประมาณ 190 นาที โดยขับออกมากับปัสสาวะ 
ยาเดกซาเมทาโซน มีข้อควรระวังและข้อห้ามใช้หลายประการ การใช้ยาที่ปลอดภัยและเหมาะสมจึงต้องอยู่ภายใต้ดุลยพินิจของแพทย์เท่านั้น 
 ///// ยาเดกซาเมทาโซนมีสรรพคุณ (คุณสมบัติ) อย่างไร? ///// 
สรรพคุณของยาเดกซาเมทาโซน ได้แก่ 
-  บรรเทาอาการอักเสบต่างๆที่เกิดกับร่างกาย 
- รักษาโรคข้อรูมาตอยด์ อาการหอบหืด 
- รักษาและป้องกันภาวะอักเสบของตาอันมีสาเหตุจากการติดเชื้อแบคทีเรียหรือหลังผ่าตัดต้อกระจก 
- บรรเทาอาการบวมของจอตา/จอประสาทตา อันมีสาเหตุจากเส้นเลือดดำใหญ่ที่ไปหล่อเลี้ยงตีบตัน (อ่านเพิ่มเติมในเว็บ haamor.com บทความเรื่อง หลอดเลือดดำจอตาอุดตัน) 
- รักษาอาการอักเสบของหู (หูติดเชื้อ) อันมีสาเหตุจากการติดเชื้อแบคทีเรีย 
- รักษาและบรรเทาแผลในปาก ช่องคอ โดยใช้ในรูปแบบของยาพ่น 
- ลดภาวะสมองบวมในผู้ป่วยด้วยเนื้องอกสมอง มะเร็งสมอง 
 ///// ยาเดกซาเมทาโซนมีกลไกการออกฤทธิ์อย่างไร? ///// 
ยาเดกซาเมทาโซนออกฤทธิ์โดยยับยั้งการเพิ่มปริมาณผิดปกติของเม็ดเลือดขาว (Leuko cytes) ในบริเวณที่มีการอักเสบ อีกทั้งมีกลไกทำให้ของเหลวถูกดูดกลับคืนเข้าในหลอดเลือด เป็นเหตุให้ลดอาการบวมของร่างกาย และกดการตอบสนองของร่างกายต่อระบบภูมิคุ้มกันต้าน ทานโรค 
 ///// ยาเดกซาเมทาโซนมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาเดกซาเมทาโซน ได้แก่ 
ก. ยาเดี่ยว: 
- ยาเม็ดขนาด 0.5 มิลลิกรัม/เม็ด 
- ยาฉีดขนาด 4 มิลลิกรัม/มิลลิลิตร 
- ยาพ่นคอ 
ข: ยาผสม: 
- รูปแบบยาหยอดตาชนิดน้ำ ยาขี้ผึ้งป้ายตา 
- ยาหยอดหู 
หมายเหตุ: ในรูปแบบยาผสม ยาเดกซาเมทาโซนมักจะมีส่วนประกอบของยาปฏิชีวนะเป็นส่วนประกอบหลัก เช่น Neomycin, Tobramycin, Polymyxin-B เป็นต้น 
 ///// ยาเดกซาเมทาโซนมีขนาดรับประทานอย่างไร? ///// 
ขนาดรับประทานของยาเดกซาเมทาโซน ได้แก่ 
ก. ในผู้ใหญ่: รักษาหอบหืดและรักษาอาการอักเสบต่างๆของร่างกาย: 
	รับประทาน 0.75 - 9 มิลลิกรัม/วัน โดยแบ่งรับประทานทุกๆ 6 – 12 ชั่วโมง 
ข. ในเด็ก: ขนาดรับประทาน ต้องอยู่ในคำสั่งของแพทย์เท่านั้น 
*****หมายเหตุ: ด้วยเดกซาเมทาโซนเป็น ‘ยาควบคุมพิเศษ’ มีใช้ในสถานพยาบาลที่มีใบอนุญาตเท่านั้น การใช้ยารวมถึงขนาดรับประทานที่ปลอดภัยและมีประสิทธิผลที่สุดต้องขึ้นกับดุลยพินิจของแพทย์ผู้รักษาเท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเดกซาเมทาโซน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาเดกซาเมทาโซน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเดกซาเมทาโซน สามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาเดกซาเมทาโซนมีผลไม่พึงประสงค์อย่างไร? ///// 
หลังการใช้ยาเดกซาเมทาโซนอาจพบผลไม่พึงประสงค์ (ผลข้างเคียง/อาการข้างเคียง) ดังนี้ เกิดสิว นอนไม่หลับ วิงเวียนศีรษะ รับประทานอาหารมากขึ้น น้ำหนักเพิ่ม เบื่ออาหาร ผิว หนังบางลง ซึมเศร้า ความดันโลหิตสูง มีความเสี่ยงของการติดเชื้อมากขึ้น ความดันในลูกตาเพิ่มขึ้น อาเจียน คลื่นไส้ จิตใจสับสน ปวดศีรษะ ปัสสาวะน้อยลง บวม ใบหน้า ตามนิ้วมือและขา กรณีที่ใช้ยาเป็นเวลานานๆอาจเกิดต้อกระจก 
นอกจากนี้ หากหยุดยาเดกซาเมทาโซนกะทันหัน อาจมีอาการถอนยา อาทิเช่น ความดันโลหิตต่ำ เป็นไข้ ปวดกล้ามเนื้อ ปวดข้อ ผื่นคันตามผิวหนัง น้ำหนักลด จมูกอักเสบ และที่ร้าย แรงที่สุดคือ เสียชีวิต (ตาย) 
 ///// มีข้อควรระวังการใช้ยาเดกซาเมทาโซนอย่างไร? ///// 
ข้อควรระวังการใช้ยาเดกซาเมทาโซน ได้แก่ 
- ห้ามใช้ยานี้กับผู้ป่วยที่ยังไม่ทราบสาเหตุของการติดเชื้อ 
- ห้ามใช้ยานี้กับผู้ที่แพ้ยาเดกซาเมทาโซน 
- ห้ามใช้ยานี้กับผู้ที่มีการติดเชื้อราในอวัยวะต่างๆของร่างกาย เพราะจะทำให้เชื้อรารุน แรงขึ้น 
- ห้ามใช้ยานี้กับผู้ป่วยที่เชื้อมาลาเรียขึ้นสมอง เพราะอาจทำให้โรครุนแรงขึ้น 
- ห้ามใช้ยานี้กับผู้ที่อยู่ในช่วงให้วัคซีน เช่น วัคซีนป้องกันฝีดาษหรือไข้ทรพิษ เพราะจะทำให้เชื้อที่ใช้ผลิตวัคซีนรุนแรงขึ้น หรือประสิทธิภาพของวัคซีนด้อยลง 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาเดกซาเมทาโซนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาเดกซาเมทาโซนมีปฏิกิริยาระหว่างยากับยาตัวอื่นอย่างไร? ///// 
ยาเดกซาเมทาโซนมีปฏิกิริยาระหว่างยากับยาตัวอื่น ดังนี้ 
- การใช้ยาเดกซาเมทาโซนร่วมกับยาปฏิชีวนะบางกลุ่ม สามารถเพิ่มความเสี่ยงเกิดภาวะเส้นเอ็นอักเสบโดยเฉพาะกับผู้ป่วยที่มีอายุมากกว่า 60 ปีขึ้นไป ยาปฏิชีวนะดังกล่าว เช่น Ciprofloxa cin, Ofloxacin, Trovafloxacin 
- การใช้ยาปฏิชีวนะบางตัว เช่น Rifampin ร่วมกับยาเดกซาเมทาโซน จะทำให้ประสิทธิภาพในการรักษาของยาเดกซาเมทาโซนลดลงไป หากมีความจำเป็นต้องใช้ร่วมกัน อาจต้องปรับขนาดรับประทานของยาทั้งคู่ 
- การใช้ยาเดกซาเมทาโซนร่วมกับยาแก้ปวดบางตัว อาจทำให้เกิดภาวะเลือดออกในกระเพาะอาหาร - ลำไส้ (ภาวะเลือดออกในทางเดินอาหาร) มีอาการปวดท้อง วิงเวียนศีรษะ ปวดศีรษะ อุจจาระมีสีดำเหมือนยางมะตอย (จากมีเลือดออกในทางเดินอาหาร) จึงควรหลีกเลี่ยงหรือให้รับประทานยาแก้ปวดหลังอาหาร ยาแก้ปวดดังกล่าว เช่น Ibuprofen 
- การใช้ยาเดกซาเมทาโซนร่วมกับยาลดการเกาะตัวของเกล็ดเลือด สามารถทำให้ประสิทธิภาพของยาลดการเกาะตัวของเกล็ดเลือดด้อยลงไป ควรหลีกเลี่ยงการใช้ร่วมกันหรือต้องปรับขนาดของการรับประทานยาทั้งคู่ ยาลดการเกาะตัวของเกล็ดเลือด เช่น Aspirin 
 ///// ควรเก็บรักษายาเดกซาเมทาโซนอย่างไร? ///// 
ควรเก็บยาเดกซาเมทาโซนภายใต้อุณหภูมิ 25 องศาเซลเซียส (Celsius) บรรจุในภาชนะที่ปิดมิดชิด พ้นแสงแดดและความชื้น และเก็บยาให้พ้นมือเด็กและสัตว์เลี้ยง 
 ///// ยาเดกซาเมทาโซนมีชื่ออื่นอีกไหม? ผลิตจากบริษัทอะไรบ้าง? ///// 
ยาเดกซาเมทาโซนในประเทศไทย มียาชื่อการค้าอื่นๆและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Dexamethasone [2014,June4]
	2. https://www.mims.com/Thailand/drug/info/Dexon/?q=dexamethasone&amp;type=brief [2014,June4]
	3. http://crvo.doctorsomkiat.com/ [2014,June4]
	4. https://www.mims.com/Thailand/drug/info/Ozurdex/?q=dexamethasone&amp;type=brief [2014,June4]
	5. http://www.drugs.com/dosage/dexamethasone.html#Usual_Adult_Dose_for_Acute_Mountain_Sickness [2014,June4]
	6. http://www.drugs.com/drug-interactions/dexamethasone-index.html?filter=2#R [2014,June4]
	7. http://www.medicinenet.com/dexamethasone-oral/page5.htm [2014,June4]
	8. http://www.medicines.org.uk/EMC/medicine/8369/SPC/Dexamethasone+4.0mg+ml+injection++(Organon+Laboratories+Ltd)/ [2014,June4]
