ยากาบาเพนติน (Gabapentin) ยานิวรอนติน (Neurontin)
 ///// บทนำ ///// 
กาบาเพนติน (Gabapentin) เป็นยาที่รู้จักกันดีในชื่อการค้าว่า นิวรอนติน (Neurontin) ผู้ ผลิตคือ บริษัท Pfizer ยานี้ถูกสังเคราะห์ให้มีโครงสร้างคล้ายสารสื่อประสาทของสมองมนุษย์ที่เรียกว่า GABA และถูกนำไปใช้รักษาอาการชัก รวมไปถึงอาการปวดตามเส้นประสาท ทางการ แพทย์ได้นำมาใช้ในสถานพยาบาลอย่างแพร่หลาย อย่างไรก็ตามยานี้ไม่สมควรไปหาซื้อมารับ ประทานเอง ต้องสั่งจ่ายโดยแพทย์ผู้ทำการรักษาเท่านั้น 
 ///// ยากาบาเพนตินมีสรรพคุณ (คุณสมบัติ) อย่างไร? ///// 
ยากาบาเพนตินมีสรรพคุณ ดังนี้ คือ 
-  ใช้รักษาอาการชักชนิดที่เรียกว่า Partial Seizures 
-  รักษาอาการปวดตามเส้นประสาท 
 ///// ยากาบาเพนตินมีกลไกการออกฤทธิ์อย่างไร? ///// 
ยากาบาเพนตินจะออกฤทธิ์ยับยั้งการหลั่งของสารสื่อประสาท ที่เรียกว่า Mono-amine neurotransmitters อีกทั้งลดความตื่นตัวของเซลล์ประสาทส่วนที่เรียกว่า แอกซอน(Axon) นอกจากนี้ยังเข้าไปรบกวนการแลกเปลี่ยนแคลเซียมของเซลล์ประสาทในสมอง (Cortical Neurons) ด้วยกลไกข้างต้น จึงสามารถบรรเทาอาการชักและลดอาการเจ็บปวดที่เกิดจากเส้นประสาทได้ 
 ///// ยากาบาเพนตินมีรูปแบบการจัดจำหน่ายอย่างไร? ///// 
ยากาบาเพนติน มีรูปแบบการจัดจำหน่าย ดังนี้คือ 
- ชนิดบรรจุแคปซูล ขนาดความแรงยา 100, 300, 400 มิลลิกรัม 
- ชนิดเม็ด ขนาดความแรงยา 600 มิลลิกรัม 
 ///// ยากาบาเพนตินมีขนาดรับประทานอย่างไร? ///// 
ยากาบาเพนตินนี้ สามารถรับประทานก่อนหรือหลังอาหารก็ได้ แพทย์จะเป็นผู้พิจารณาสั่งจ่าย พร้อมปรับขนาดการรับประทานตามความเหมาะสม 
- ขนาดที่รักษาอาการชัก ในผู้ใหญ่และเด็กอายุ 12 ปีขึ้นไป รับประทาน 900 – 3,600 มิลลิ กรัม/วัน โดยแบ่งรับประทานในวันแรก รับประทานครั้งละ 300 มิลลิกรัม วันละ 3 ครั้ง จากนั้นแพทย์จะปรับขนาดรับประทานตามความเหมาะสม และผู้ป่วยสามารถรับยาได้สูงสุดไม่เกิน 3,600 มิลลิกรัม/วัน 
- ขนาดที่รักษาอาการชัก ในเด็กอายุ 3 - 12 ปี รับประทาน 10–15 มิลลิกรัม/น้ำหนักตัวเด็ก 1 กิโลกรัม/วัน โดยแบ่งรับประทานวันละ3 ครั้ง จากนั้นแพทย์จะเป็นผู้ปรับขนาดการรับประทานตามอายุ และตามอาการของเด็ก 
- ขนาดที่ใช้รักษาอาการปวดของเส้นประสาท ในผู้ใหญ่รับประทาน 900 มิลลิกรัม/วัน โดยแบ่งรับประทาน 3 ครั้ง/วัน และปรับขนาดรับประทานสูงสุด (โดยแพทย์) ไม่เกิน 3,600 มิลลิกรัม/วัน 
อนึ่ง หากผู้ป่วยมีไตทำงานบกพร่อง แพทย์จะเป็นผู้ปรับขนาดการรับประทานยาอย่างเหมาะสมเป็นรายๆไป 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้งยากาบาเพนติน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก หรือขึ้นผื่น 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะ	 ยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงของยาต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยากาบาเพนติน สามารถรับประทานเมื่อนึกขึ้นได้ ซึ่งถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยากาบาเพนตินมีผลไม่พึงประสงค์อย่างไร? ///// 
ยากาบาเพนตินนี้ สามารถก่อผลไม่พึงประสงค์/ผลข้างเคียง ให้เกิดอาการหน้าบวม มีความดันโลหิตสูง กล้ามเนื้ออ่อนแรง ท้องอืด เบื่ออาหาร เวียนศีรษะ วิตกกังวล และ/หรือความ รู้สึกและการตอบสนองของร่างกายต่อสิ่งต่างๆลดลง อาจติดเชื้อในทางเดินปัสสาวะ อาจมีการมองเห็นภาพพร่ามัว/ตาพร่า/ตามัว ในเด็กอาจพบว่า มีอาการไข้ คลื่นไส้หรืออาเจียน และ/หรือสามารถพบการติดเชื้อไวรัสร่วมด้วยได้ 
 ///// มีข้อควรระวังการใช้ยากาบาเพนตินอย่างไร? ///// 
ข้อควรระวังในการใช้ยากาบาเพนติน ได้แก่ 
-  ห้ามใช้กับผู้ที่แพ้ยานี้ 
- ห้ามใช้กับผู้หญิงมีครรภ์และหญิงที่อยู่ในภาวะให้นมบุตร ด้วยก่อให้เกิดการวิกลรูปของ ทารก อีกทั้งขับออกทางน้ำนม 
-  ขณะใช้ยาไม่ควรทำงานกับเครื่องจักรหรือขับขี่ยานพาหนะ เพราะการควบคุมการทำงานของร่างกาย อาจไม่เป็นไปตามปกติ จนก่อให้เกิดอุบัติเหตุได้ 
-  การได้รับยาเกินขนาดจะส่งผลให้มีอาการดังนี้ วิงเวียนจนเสียการทรงตัว ตาพร่ามัว พูด จาไม่ชัด ง่วงนอน ท้องเสีย ควรต้องรีบนำส่งแพทย์เพื่อทำการรักษาโดยเร็ว 
*****หมายเหตุ 
ทุกๆคนควรต้องตระหนักถึงความปลอดภัยในการใช้ยาทุกชนิดเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอเช่นกัน 
 ///// ยากาบาเพนตินมีปฏิกิริยาระหว่างยากับยาตัวอื่นอย่างไร? ///// 
ยากาบาเพนตินมีปฏิกิริยาระหว่างยากับยาตัวอื่น ดังนี้คือ 
-  การรับประทานยากาบาเพนตินร่วมกับยาลดกรด จะทำให้ระดับการกระจายตัวของกาบา เพนตินในร่างกายลดต่ำลง ประสิทธิภาพของยาจึงต่ำลง ยาลดกรดดังกล่าว เช่น Aluminium Hydroxide และ Magnexium Hydroxide 
-  การรับประทานยากาบาเพนตินร่วมกับยาแก้แพ้ จะก่อให้เกิดอาการวิงเวียน และง่วงนอนมากขึ้น ยาแก้แพ้ดังกล่าว เช่น Dexbrompheniramine และ Diphenhydramine 
-  การรับประทานยากาบาเพนตินร่วมกับยาแก้ไอที่เป็นอนุพันธ์ของฝิ่น จะก่อให้เกิดอา การวิงเวียนและง่วงนอน ยาแก้ไอดังกล่าว เช่น Hydrocodone 
 ///// ควรเก็บรักษายากาบาเพนตินอย่างไร? ///// 
สามารถเก็บยา กาบาเพนตินในช่วงอุณหภูมิห้อง พ้นจากแสงแดดและความชื้น และต้องเก็บยาให้พ้นมือเด็กและสัตว์เลี้ยง 
 ///// ยากาบาเพนตินมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นของยากาบาเพนตินและบริษัทผู้ผลิตในประเทศไทย เช่น 
 ///// บรรณานุกรม ///// 
http://www.mims.com/Thailand/drug/info/Neurontin/?type=full#Indications [2013,Nov4]. 
http://en.wikipedia.org/wiki/Gabapentin [2013,Nov4]. 
http://druginfosys.com/Drug.aspx?drugCode=1457&amp;drugName=Gabapentin&amp;type=12 [2013,Nov4].
