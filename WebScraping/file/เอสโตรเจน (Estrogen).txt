เอสโตรเจน (Estrogen)
 ///// บทนำ ///// 
เอสโตรเจน (Estrogen) เป็นกลุ่มฮอร์โมนเพศที่พบได้ทั้งในเพศหญิงและในเพศชาย แต่จะมีปริมาณมากกว่ามากในเพศหญิง มีหน้าที่ทำให้ร่างกายพัฒนาเจริญเติบโตพร้อมแสดงลักษณะเด่นของเพศหญิง ทำให้ร่างกายสะสมไขมัน ช่วยให้ตับสร้างโปรตีน เพิ่มการสะสมแคล เซียมในกระดูก เร่งกระบวนเผาผลาญของร่างกาย สามารถละลายในสารละลายน้ำเกลือและสารละลายน้ำตาลได้ดี แต่อาจเกิดการตกตะกอนหากนำไปละลายในสารละลายที่มีฤทธิ์เป็นกรดเช่น กรดวิตามินซีหรือสารละลายที่มีโปรตีนในปริมาณมากๆ ทางการแพทย์นำมาใช้ประ โยชน์เพื่อป้องกันการตั้งครรภ์หรือรักษาสมดุลในผู้ที่อยู่ในภาวะขาดฮอร์โมนเอสโตรเจน 
อนึ่ง ทั่วไป เอสโตรเจนถูกจัดเป็นฮอร์โมนเพศหญิงซึ่งเป็นกลุ่มฮอร์โมนที่ประกอบด้วย ฮอร์โมนสำคัญคือ Estradiol, Estriol และ Estrone 
 ///// เอสโตรเจนมีสรรพคุณอย่างไร? ///// 
ฮอร์โมนเอสโตรเจนได้นำมาสังเคราะห์ใช้เป็นยาได้ โดยยาเอสโตรเจนมีสรรพคุณดังนี้ 
- ใช้เป็นยาคุมกำเนิด 
- ใช้รักษาสภาวะพร่องฮอร์โมนเอสโตรเจนในวัยหมดประจำเดือน 
- ใช้รักษาสภาวะหมดประจำเดือนก่อนวัยอันควร 
- ใช้รักษาการอักเสบที่ไม่ได้เกิดจากการติดเชื้อในอวัยวะเพศของสตรี 
- ใช้ป้องกันกระดูกพรุนในเพศหญิง 
 ///// เอสโตรเจนออกฤทธิ์อย่างไร? ///// 
ยาเอสโตรเจนเพิ่มการสังเคราะห์ทางพันธุกรรม (DNA, RNA) และกระตุ้นการสร้างเนื้อ เยื่อต่างๆ ในด้านการคุมกำเนิดจะทำให้ท่อนำไข่หดเกร็งจนทำให้ไข่เดินทางไปสู่มดลูกได้ยาก เอสโตรเจนสามารถดูดซึมได้ดีจากระบบทางเดินอาหารและเปลี่ยนรูปภายในตับ ร่างกายสามารถ ขับเอสโตรเจนส่วนเกินออกโดยทางปัสสาวะและทางอุจจาระ 
 ///// เอสโตรเจนมีรูปแบบการจัดจำหน่ายอย่างไร? ///// 
ยาเอสโตรเจนมีรูปแบบการจัดจำหน่ายดังนี้ 
- ชนิดเม็ดรับประทาน ขนาด 0.30, 0.625, 0.90, 1.25, 2.50 มิลลิกรัม 
- ชนิดฉีดเข้ากล้าม ขนาด 25 มิลลิกรัม/5 มิลลิลิตร 
- ชนิดฉีดเข้าหลอดเลือด ขนาด 25 มิลลิกรัม/5 มิลลิลิตร 
- ชนิดครีมทา ขนาด 0.625 มิลลิกรัม/กรัม 
 ///// เอสโตรเจนมีขนาดรับประทานอย่างไร? ///// 
การรับประทานยาเม็ดคุมกำเนิดชนิดต่างๆรวมทั้งยาเอสโตรเจน จะมีวิธีรับประทานที่แตก ต่างกันไป ทั้งนี้ขึ้นกับวัตถุประสงค์ของแพทย์ ขนาดและปริมาณฮอร์โมนที่ประกอบอยู่ในยา ปกติ สามารถรับประทานก่อนหรือหลังอาหารก็ได้ ที่สำคัญต้องได้รับคำแนะนำและวิธีรับประทานที่ถูก ต้องจากแพทย์หรือจากเภสัชกร เพื่อเพิ่มความมั่นใจในการคุมกำเนิด ผู้บริโภคควรอ่านข้อแนะนำ และรายละเอียดปลีกย่อยได้จากเอกสารกำกับยา การรับประทานยาเอสโตรเจนผิดวิธีหรือผิดขนาด นอกจากจะไม่ได้รับประสิทธิผลของการคุมกำเนิดหรือของการรักษาแล้ว ยังอาจได้รับผลอันไม่พึงประสงค์หรือผลข้างเคียงติดตามมา 
- สำหรับเพศชาย 
ใช้รักษาโรคมะเร็งต่อมลูกหมากระยะลุกลามและระยะแพร่กระจาย โดยขนาดรับประทานสูง สุดไม่เกิน 2.5 มิลลิกรัม/ครั้ง วันละไม่เกิน 3 ครั้ง 
- สำหรับเพศหญิง  
			ใช้รักษาโรคกระดูกพรุน (Osteoporosis) ขนาดรับประทานสูงสุดไม่เกิน 0.625 มิลลิกรัม/วันโดยรับประทาน 3 สัปดาห์หยุด 1 สัปดาห์ 
			รักษาการขาดประจำเดือน ขนาดรับประทานสูงสุดไม่เกิน 1.25 มิลลิกรัม/ครั้ง ไม่เกินวันละ 2 ครั้ง เป็นเวลา 21 วัน หากรับประทานแล้วเกิดภาวะเลือดไหลชึม (Bleeding Persis) ให้เพิ่มขนาดการรับประทานเป็น 2.5 มิลลิกรัม/ครั้ง วันละ 4 ครั้ง 
			รักษาอาการร้อนวูบวาบในวัยที่ใกล้หมดและในวัยหมดประจำเดือน (Vasomotor Symtoms) ขนาดรับประทานสูงสุดไม่เกิน 1.25 มิลลิกรัม/วัน 
*****หมายเหตุ: ขนาดการใช้เอสโตรเจนในการรักษาต้องอยู่ในการดูแลของแพทย์เท่า นั้น และเอสโตรเจนเป็นยาอันตราย มีผลข้างเคียงได้หลายอย่าง ดังจะกล่าวในหัวข้อ ผลไม่พึงประสงค์ และอาจเป็นปัจจัยเสี่ยงต่อการเกิดโรคมะเร็งเต้านมได้ ดังนั้นห้ามซื้อยาใช้เอง 
 ///// เมื่อมีการสั่งยาเอสโตรเจนควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งเอสโตรเจน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดรวมทั้งอาการจากการแพ้ยาเช่น กินยาแล้วคลื่นไส้มาก หรือแน่น หายใจติดขัด 
- การมีโรคประจำตัวต่างๆเช่น โรคหืด โรคไมเกรน โรคลมชัก และอื่นๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่าง ยากับยาอื่นๆที่กินอยู่ก่อนแล้ว 
- สุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายชนิดมักผ่าน รกหรือผ่านเข้าสู่น้ำนมและส่งผลข้างเคียงต่อทารกได้ 
 ///// หากลืมรับประทานเอสโตรเจนควรทำอย่างไร? ///// 
หากลืมรับประทานยาเอสโตรเจนสามารถรับประทานทันทีที่นึกได้ โดยไม่ต้องเพิ่มขนาดยาเป็น 2 เท่า ในกรณีที่ใช้รับประทานเป็นยาคุมกำเนิดให้ดูรายละเอียดจากบทความของสูตินรีแพทย์ พญ.กีรติ ลีละพงศ์วัฒนา เรื่อง ยาเม็ดคุมกำเนิด (Birth control pill) ในเว็ปไซด์ หาหมอ.com ของเรา 
 ///// เอสโตรเจนมีผลไม่พึงประสงค์อย่างไร? ///// 
ผลไม่พึงประสงค์หรือผลข้างเคียงจากยาเอสโตรเจนคือ มีอาการทางระบบสืบพันธุ์สตรี เช่น ประจำเดือนมากระปริดกระปรอย ประจำเดือนขาดหรือไม่มีประจำเดือน และ/หรือมีอาเจียน ท้องเสีย วิตกกังวล พบก้อนเนื้อบริเวณเต้านม และเป็นปัจจัยเสี่ยงต่อการเกิดมะเร็งเต้านม ซึม เศร้า เวียนศีรษะ อาจพบความดันโลหิตสูง ร่างกายอาจติดเชื้อรากลุ่มแคนดิดา (Candida) ได้ง่าย ไขมันในเลือดสูงเช่น ไตรกลีเซไรด์ (Triglyceride) แอลดีแอล (LDL) และภาวะกล้ามเนื้อหัวใจขาดเลือด (Myocardial Infarction) 
 ///// มีข้อควรระวังการใช้เอสโตรเจนอย่างไร? ///// 
ข้อควรระวังในการใช้ยาเอสโตรเจนคือ 
- ห้ามใช้กับผู้แพ้ยานี้ 
- ระวังการใช้ยาในผู้ป่วยด้วยโรคหืด โรคลมชัก โรคไมเกรน 
- ระวังการใช้ยาในผู้ป่วยด้วยโรคหัวใจ และผู้ป่วยที่มีภาวะไตทำงานผิดปกติ 
- ห้ามใช้กับสตรีที่มีเลือดออกทางช่องคลอดโดยไม่ทราบสาเหตุ 
- ห้ามใช้กับผู้ที่แพ้ฮอร์โมนเอสโตรเจนชนิดสังเคราะห์ 
- ห้ามใช้กับผู้ที่ป่วยเป็นมะเร็งเต้านม 
- ห้ามใช้กับผู้ป่วยเนื้องอกที่ตอบสนองกับฮอร์โมนเอสโตรเจนเช่น เนื้องอกมดลูก 
- ห้ามใช้กับหญิงมีครรภ์ 
- ปฏิบัติตามข้อปฏิบัติพื้นฐานในการใช้ยาทุกชนิด 
-  ห้ามแบ่งยาให้ผู้อื่นใช้ 
- ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา”  ที่รวมถึงยาแผนปัจจุบันทุกชนิด(รวมเอสโตรเจนด้วย)  ยาแผนโบราณทุกชนิด และสมุนไพรต่างๆเสมอ   เพราะ ยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง  ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// เอสโตรเจนมีปฏิกิริยาระหว่างยากับยาตัวอื่นอย่างไร? ///// 
เอสโตรเจนมีปฏิกิริยาระหว่างยากับยาตัวอื่นๆดังนี้ 
- การกินยาเอสโตรเจนร่วมกับยาต้านเชื้อวัณโรคบางชนิดจะไปลดปริมาณความเข้มข้นของเอสโตรเจนในกระแสเลือด อาจทำให้ฤทธิ์ในการคุมกำเนิดด้อยประสิทธิภาพลง ยาต้านเชื้อวัณโรคดังกล่าวเช่น ยาไรแฟมพิซิน (Rifampicin) 
- การกินยาเอสโตรเจนร่วมกับยาสเตรอยด์อาจทำให้พิษของยาสเตรอยด์มีมากขึ้น ยา สเตรอยด์ดังกล่าวเช่น ยาไฮโดรคอร์ติโซน (Hydrocortisone) 
- การกินยาเอสโตรเจนร่วมกับวิตามินบางชนิดจะไปลดการทำงานของยาเอสโตรเจนในกระแสเลือดและทำให้ฤทธิ์ในการคุมกำเนิดด้อยประสิทธิภาพลง วิตามินดังกล่าวเช่น วิตามินซี 
 ///// ควรเก็บรักษายาเอสโตรเจนอย่างไร? ///// 
ควรเก็บยาเอสโตรเจนให้พ้นแสงแดด เก็บภายใต้อุณหภูมิ 25 องศาเซลเซียส (Celsius) ห้ามเก็บยาในช่องแช่แข็งของตู้เย็น เลี่ยงการเก็บในที่ชื้น ไม่ควรเก็บยาที่หมดอายุ ควรทิ้งทำ ลาย ไม่เก็บยาในห้องน้ำหรือในรถยนต์ และเก็บยาให้พ้นมือเด็กและสัตว์เลี้ยง 
 ///// เอสโตรเจนมีชื่ออื่นอีกไหม? ผลิตจากบริษัทอะไรบ้าง? ///// 
ยาเอสโตรเจนมีชื่อทางการค้าอื่นและบริษัทผู้ผลิตในประเทศไทยเช่น 
- Ediol (อีไดออล) จากบริษัท Synmosa 
- Estrofem (เอสโตเฟม) จากบริษัท Standard Chem &amp; Pharm 
- Divigel (ดิวิเจล) จากบริษัท Orion 
- Femoston (เฟมอสตอน) จากบริษัท Solvay Pharma 
- Havina (ฮาวินา) จากบริษัท Synmosa 
- Indivina (อินดิวินา) จากบริษัท Orion 
- Premarin (พรีมาริน) จากบริษัท Wyeth 
- Progynon Depot (โปรไกนอน ดีพอท) จากบริษัท Bayer Schering Pharma AG 
- Progynova (โปรไกโนวา) จากบริษัท Bayer Schering Pharma 
- Vagifem (วากิเฟม) จากบริษัท Novo Nordisk 
 ///// บรรณานุกรม ///// 
1. บุษบา จินดาวิจักษณ์. (2533). การใช้ยาในสตรีเพศ
      3. https://www.mims.com/USA/drug/info/estrogens/   [2015,April11] 
	2. Charles F.Lacy,RPh, Pharm D ,FCSHP
Lora L. Armstrong ,RPh .Pharm D,BCPS Moton P. Goldman, Pharm D, BCPS Leonard L. Lance,RPh, BSPharm. Drug Information Hand Book 8th Edition 2000-2001 (p 446-447).
