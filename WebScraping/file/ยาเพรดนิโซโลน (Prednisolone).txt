ยาเพรดนิโซโลน (Prednisolone)
 ///// ทั่วไป ///// 
เพรดนิโซโลน (Prednisolone) จัดเป็นสารสังเคราะห์กลุ่ม Glucocorticoid นำมาใช้ทางการแพทย์โดยมีวัตถุประสงค์ต้านการอักเสบ เช่น ยับยั้งการอักเสบอันมีสาเหตุจากการทำงานของระบบภูมิคุ้มกันต้านทานโรคของร่างกาย การอักเสบของกระดูก อาการหอบในโรคหืด ภาวะภูมิแพ้/โรคภูมิแพ้ต่างๆ อาทิ ผื่นคันทางผิวหนัง นอกจากนี้ยังถูกนำไปช่วยบำบัดรักษาอาการของโรคมะเร็งในเม็ดเลือด/มะเร็งเม็ดเลือดขาว 
ทั้งนี้การใช้ยาที่ขนาดต่างๆ จะต้องเป็นไปตามคำสั่งแพทย์เท่านั้น ด้วยยานี้มีผลข้างเคียงมากมาย โดยเฉพาะผลต่อระบบภูมิคุ้มกันต้านทานโรค ระบบทางเดินอาหาร ระบบการทำงานของเกล็ดเลือด อีกทั้งยังมีปฏิกิริยาระหว่างยากับยาชนิดอื่นอีกมากมาย ดังนั้น ยานี้จึงจัดเป็นยาควบคุมที่ต้องมีแพทย์เป็นผู้สั่งจ่าย ไม่สามารถซื้อหาได้เองตามร้านขายยาทั่วไป 
 ///// ยาเพรดนิโซโลนมีสรรพคุณ (คุณสมบัติ) อย่างไร? ///// 
สรรพคุณ (คุณสมบัติ) ของยาเพรดนิโซโลน ได้แก่ 
-  รักษาและบรรเทาอาการอักเสบของผิวหนังในรูปแบบยาครีมและยารับประทาน 
-  รักษาการอักเสบของลำไส้เล็ก 
-  รักษาการอักเสบของ ตา – หู ในรูปแบบของยาหยอดตา และยาหยอดหู 
-  ป้องกันและบำบัดอาการภูมิแพ้/โรคภูมิแพ้ และโรคหืด 
-  ทำเป็นยาใช้เฉพาะที่ในการรักษาริดสีดวงทวาร 
-  รักษาโรคออโตอิมมูน/โรคภูมิต้านตนเอง 
 ///// ยาเพรดนิโซโลนมีกลไกการออกฤทธิ์อย่างไร? ///// 
เพรดนิโซโลน จะยับยั้งการเคลื่อนตัวของเซลเม็ดเลือดขาว ที่มีหน้าที่ต้านการติดเชื้อแบคทีเรีย (Polymorphonuclear Leukocytes) ที่ผ่านมาทางหลอดเลือดฝอย อีกทั้งกดการทำงานของระบบภูมิคุ้มกันต้านทานโรคของร่างกาย เพื่อไม่ให้มีการทำลายอวัยวะที่เจ็บป่วยอยู่ ด้วยกลไกดังกล่าวจึงทำให้ลดการอักเสบ และทำให้ผู้ป่วยมีอาการที่ดีขึ้น 
 ///// ยาเพรดนิโซโลนมีรูปแบบการจัดจำหน่ายอย่างไร? ///// 
การจัดจำหน่ายยาเพรดนิโซโลน ที่มีในประเทศไทยมีหลายรูปแบบได้แก่ 
- ยาเม็ดรับประทานขนาด 5 มิลลิกรัม 
- ยาครีมชนิดทาขนาดความเข้มข้น 0.5% 
- ยาหยอดหู-ตา ขนาดความเข้มข้น 0.5% โดยมียาปฏิชีวนะเป็นส่วนผสมร่วมด้วย 
 ///// ยาเพรดนิโซโลนมีขนาดรับประทานอย่างไร? ///// 
ขนาดรับประทานของยาเพรดนิโซโลน คือ 
- ขนาดรับประทานของผู้ใหญ่เพื่อต้านการอักเสบอยู่ในช่วง 5-60 มิลลิกรัม/วัน โดยแบ่งรับประ ทาน 1-4ครั้ง/วัน 
- ขนาดรับประทานของเด็กต้องคำนวณจากน้ำหนักตัวโดยแพทย์ผู้ทำการรักษา 
อย่างไรก็ตาม ขนาดของยารับประทานขึ้นอยู่กับอาการของโรคและสภาพร่างกายของผู้ ป่วย ทั้งนี้แพทย์เท่านั้นจะเป็นผู้พิจารณาปรับขนาดการรับประทานและสั่งจ่ายยาได้อย่างเหมาะ สม 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาเพรดนิโซโลน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด/หายใจลำบาก 	- มีโรคประจำตัวต่างๆ รวมทั้งกำลังกินยาอะไรอยู่ เพราะยาเพรดนิโซโลน อาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนม หรือรก และเข้าสู่ทารกจนก่อให้เกิดผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเพรดนิโซโลน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาเพรดนิโซโลนมีผลไม่พึงประสงค์อย่างไร? ///// 
ผลไม่พึงประสงค์/ผลข้างเคียงจากยา เพรดนิโซโลน ได้แก่ ทำให้มีอาการบวม ด้วยยานี้ โดยก่อให้เกิดการเพิ่มของเกลือโซเดียมในร่างกาย, ประจำเดือนมาผิดปกติ, มีขนขึ้นดกทั้งตัวรวมทั้งใบหน้าด้วย, กระดูกพรุน, ต้อกระจก สิว, ผิวหนังบาง, กล้ามเนื้อลีบ จึงมีภาวะกล้ามเนื้ออ่อนแรง, ความต้านทานต่อการติดเชื้อโรคต่ำลง 
 ///// มีข้อควรระวังการใช้ยาเพรดนิโซโลนอย่างไร? ///// 
ข้อควรระวังในการใช้ยา เพรดนิโซโลน ได้แก่ 
-  ห้ามใช้กับหญิงตั้งครรภ์ และหญิงที่กำลังให้กำเนิดบุตร 
-  ห้ามใช้กับผู้ป่วยที่เป็นแผลในกระเพาะอาหารและลำไส้ โรคต้อหิน เพราะจะทำให้อาการของโรคเหล่านี้กำเริบมากขึ้น 
-  ห้ามใช้กับผู้ป่วยที่มีอาการติดเชื้อไวรัส หรือเชื้อรา ด้วยจะทำให้เชื้อโรครุกลามและมีจำ นวนมากขึ้น แต่กลับซุกซ่อนอาการจากติดเชื้อโดยผู้ป่วยไม่รู้ตัว 
-  ระวังการใช้ยากับผู้ป่วยด้วย โรคหัวใจ โรคไต โรคความดันโลหิตสูง โรคกระดูกพรุน ผู้ ป่วยอาการโรคจิต และ โรคต้อกระจก โรคเบาหวาน เพราะยานี้สามารถทำให้อาการของโรคดัง กล่าวรุนแรงมากขึ้น 
***** อนึ่ง การใช้ยาทุกชนิด ที่รวมถึงยาเพรดนิโซโลนด้วย ควรต้องปฏิบัติตาม ข้อปฏิบัติพื้นฐานในการใช้ยาทุกชนิด รวมทั้ง เมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ยาเพรดนิโซโลนมีปฏิกิริยาระหว่างยากับยาตัวอื่นอย่างไร? ///// 
ปฏิกิริยาระหว่างยาของยาเพรดนิโซโลนกับยาอื่นๆ ได้แก่ 
ไม่แนะนำให้ใช้ วัคซีนป้องกันโรคฝีดาษ/ไข้ทรพิษ ขณะที่รับประทานยาเพรดนิโซโลนด้วยอาจเพิ่มความเสี่ยงของการติดเชื้อจากวัคซีน อีกทั้งอาจทำให้ร่างกายตอบสนองต่อวัคซีนได้ไม่ดีเท่าที่ควร จนไม่เกิดการสร้างภูมิคุ้มกัน การใช้ยาต้านเชื้อแบคทีเรีย (ยาปฏิชีวนะ) บางกลุ่ม ร่วมกับ ยาเพรดนิโซโลน สามารถเพิ่มความเสี่ยงทำให้เส้นเอ็นอักเสบได้ ทั้งนี้มีแนวโน้มที่จะเกิด ขึ้นในผู้สูงอายุมากกว่า 60 ปี ยาต้านเชื้อแบคทีเรียดังกล่าว เช่น Ciprofloxacin และ Ofloxacin เป็นต้น 
การใช้ยาแก้ปวดบางกลุ่มร่วมกับยาเพรดนิโซโลน สามารถเพิ่มความเสี่ยงทำให้เกิดผลข้าง เคียง เช่น เลือดออกผิดปกติ ปวดท้องรุนแรง เวียนศีรษะ และมีลักษณะของอุจจาระเป็นสีดำเหมือนยางมะตอยจากมีเลือดออกในทางเดินอาหาร กลุ่มยาแก้ปวดดังกล่าว เช่น Ibuprofen และ Celecoxib เป็นต้น 
 ///// ควรเก็บรักษายาเพรดนิโซโลนอย่างไร? ///// 
ควรเก็บยาเพรดนิโซโลน ในช่วงอุณหภูมิ 15-30 องศาเซลเซียส พ้นจากแสงแดดและความชื้น และควรเก็บยาให้พ้นมือเด็กและสัตว์เลี้ยง 
 ///// ยาเพรดนิโซโลนมีชื่ออื่นอีกไหม? ผลิตจากบริษัทอะไรบ้าง? ///// 
ชื่อการค้าและบริษัทผู้ผลิตยาเพรดนิโซโลนในประเทศไทย เช่น 
 ///// บรรณานุกรม ///// 
http://www.mims.com/THAILAND/Home/GatewaySubscription/?generic=prednisolone 
http://www.medicinenet.com/prednisolone_solutionsyrup-oral/page5.htm 
http://www.drugs.com/dosage/prednisolone.html#Usual_Pediatric_Dose_for_Immunosuppression 
http://www.drugs.com/drug-interactions/floxin-iv-with-prednisone-1741-3087-1936-0.html
