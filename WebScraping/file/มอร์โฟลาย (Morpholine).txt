มอร์โฟลาย (Morpholine)
 ///// บทนำ ///// 
ยามอร์โฟลาย/อนุพันธ์ยามอร์โฟลาย(Morpholine)เป็นสารประกอบอินทรีย์ที่มีลักษณะเป็นของเหลวไม่มีสี มีฤทธิ์เป็นยาต้านเชื้อรา  ทั้งนี้ ประโยชน์ที่มนุษย์นำสารนี้มาใช้มีหลายประการ ดังนี้ เช่น 
- ใช้เป็นสารปรับความเป็นกรด–ด่างในน้ำมันปิโตรเลียมและระบบทำไอน้ำของ	  โรงไฟฟ้านิวเคลียร์ 
- ใช้ในกระบวนการสังเคราะห์สารอินทรีย์อย่าง Enamines  หรือใช้ในกระบวนการเตรียมยาปฏิชีวนะ Linezolid   ยาต้านมะเร็ง เช่น Gefitinib  รวมถึงยาแก้ปวด อย่างเช่นยา  Dextromoramide  ในบางครั้งยามอร์โฟลายยังถูกนำมาใช้เป็นตัวทำละลายสำหรับปฏิกิริยาทางเคมีต่างๆอีกด้วย 
- ใช้เป็นสารลดแรงตึงผิวในกระบวนการเคลือบผิวผลไม้ 
- มีอนุพันธ์ของมอร์โฟลายที่นำมาใช้ฆ่าเชื้อรา/ต้านเชื้อราในวงการเกษตรกรรมอย่างเช่น Fenpropimorph และ Tridemorph 
- ใช้เป็นยารักษาเชื้อรา/ยาต้านเขื้อรา เช่น  อนุพันธ์ของมอร์โฟลายที่มีชื่อว่า อะมอโรลฟีน (Amorolfine) โดยมีลักษณะการใช้เป็นยาทาเล็บเพื่อรักษาการติดเชื้อราที่เล็บมือ–เล็บเท้า เภสัชภัณฑ์ที่พบเห็นการจัดจำหน่ายในประเทศไทยมีชื่อว่า 	 	  “Loceryl” ซึ่งจัดเป็นยาควบคุมพิเศษ  ดังนั้นการเลือกใช้เภสัชภัณฑ์ของกลุ่มยา
มอร์โฟลาย จะต้องเป็นไปตามคำสั่งแพทย์แต่ผู้เดียว 
 
 ///// มอร์โฟลายมีสรรพคุณ(คุณสมบัติ)อย่างไร? ///// 
อนุพันธ์ของมอร์โฟลลายที่มีชื่อว่ายา Amorolfine ถูกนำมาใช้เป็นยารักษาโรคเชื้อราที่เล็บมือ–เล็บเท้า 
 ///// มอร์โฟลายมีกลไกการออกฤทธิ์อย่างไร? ///// 
กลุ่มอนุพันธ์ของสารมอร์โฟลาย(ยา Amorolfine)  มีกลไกการออกฤทธิ์ โดยตัวยาจะยับยั้งการสังเคราะห์สารประกอบที่เป็นปัจจัยการดำรงชีวิตของเชื้อรา ส่งผลต่อกลไกการดำรงชีวิตของเชื้อรา ส่งผลทำให้เชื้อราไม่สามารถเจริญเติบโตและหยุดการแพร่พันธุ์ในที่สุด 
 
 ///// มอร์โฟลายมีรูปแบบการจัดจำหน่ายอย่างไร? ///// 
ยามอร์โฟลาย มีรูปแบบการจัดจำหน่าย เช่น 
- ยาใช้ภายนอก เช่น  ยาทาเล็บที่ใช้รักษาเชื้อราที่เล็บ 
 
 ///// มอร์โฟลายมีขนาดการบริหารยาอย่างไร? ///// 
การใช้เภสัชภัณฑ์มอร์โฟลายต้องเป็นไปตามคำสั่งแพทย์  เท่าที่พบเห็นจะเป็น
ยาใช้ภายนอกร่างกาย อย่างเช่นยา Amorolfine ซึ่งใช้ทาเล็บรักษาเชื้อราที่เล็บ สัปดาห์ละ 1–2 ครั้ง ขนาดและระยะเวลาการใช้ยานี้จะต้องเป็นไปตามคำสั่งแพทย์เท่านั้น 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยามอร์โฟลาย  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยามอร์โฟลาย อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                    เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมใช้ยาควรทำอย่างไร? ///// 
กรณีลืมใช้ยามอร์โฟลาย สามารถใช้ยาทันทีที่นึกขึ้นได้  ถ้าเวลาใกล้เคียงกับการใช้ยาในครั้งถัดไป ไม่จำเป็นต้องเพิ่มปริมาณยาเป็น 2 เท่า ให้ใช้ยาขนาดปกติ 
 
 ///// มอร์โฟลายมีผลไม่พึงประสงค์อย่างไร? ///// 
อนุพันธ์ของยามอร์โฟลาย เป็นยาใช้ภายนอกเฉพาะที่เล็บ  เราสามารถพบเห็นผลข้างเคียงต่อผิวหนังได้ เช่น  ก่อให้เกิดอาการระคายเคือง  แสบคันในบริเวณผิวหนังที่สัมผัสยานี้ 
 
 ///// มีข้อควรระวังการใช้มอร์โฟลายอย่างไร? ///// 
มีข้อควรระวังการใช้ยามอร์โฟลาย เช่น 
- ห้ามใช้กับผู้แพ้ยานี้ 
- กรณีเป็นยาใช้ภายนอกที่รวมถึง ยามอร์โฟลาย  ห้ามมิให้เภสัชภัณฑ์ยามอร์โฟลาย เข้าตา  เข้าปาก  เข้าจมูก เข้าหู 
- การใช้ยานี้กับสตรีมีครรภ์/ตั้งครรภ์   สตรีในภาวะให้นมบุตร  เด็ก และผู้สูงอายุ  ต้องเป็นไปตามคำสั่งของแพทย์เท่านั้น 
- ห้ามปรับขนาดการใช้ยานี้ด้วยตนเอง และใช้ยานี้ตามที่แพทย์แนะนำ 
- ห้ามใช้ยาที่มีสภาพเปลี่ยนไปจากเดิม เช่น สียาเปลี่ยนไป 
- กรณีที่ใช้ยานี้แล้วไม่ได้ผล ให้รีบกลับมาปรึกษาแพทย์/มาโรงพยาบาลโดยไม่ต้องรอถึงวันแพทย์นัด 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมยามอร์โฟลายด้วย) ยาแผนโบราณ  อาหารเสริม  ผลิตภัณฑ์เสริมอาหาร ทุกชนิด และสมุนไพรต่างๆ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// มอร์โฟลายมีปฏิกิริยาระหว่างยากับยาตัวอื่นอย่างไร? ///// 
ยังไม่มีรายงานพบยามอร์โฟลายที่ใช้เป็นยาใช้ภายนอกมีปฏิกิริยาระหว่างยากับยารับประทานชนิดใดๆ 
 
 ///// ควรเก็บรักษามอร์โฟลายอย่างไร? ///// 
ควรเก็บยามอร์โฟลายภายใต้ข้อกำหนดในเอกสารกำกับยา  ห้ามเก็บยาในช่องแช่แข็งตู้เย็น	 เก็บยาให้พ้นมือเด็กและสัตว์เลี้ยง  ไม่เก็บยาในห้องน้ำหรือในรถยนต์ 
และเก็บยาในภาชนะที่ปิดมิดชิด พ้นแสง/แสงแดด ความร้อนและความชื้น 
 ///// มอร์โฟลายมีชื่ออื่นอีกไหม? ผลิตจากบริษัทอะไรบ้าง? ///// 
ยามอร์โฟลาย มียาชื่อการค้า และบริษัทผู้จำหน่าย/ผู้ผลิต เช่น 
 
 ///// บรรณานุกรม ///// 
https://en.wikipedia.org/wiki/Morpholine[2017,Aug12] 
https://en.wikipedia.org/wiki/Fenpropimorph[2017,Aug12] 
https://en.wikipedia.org/wiki/Amorolfine[2017,Aug12] 
http://www.mims.com/thailand/drug/info/loceryl[2017,Aug12] 
http://www.medindia.net/doctors/drug_information/amorolfine.html[2017,Aug12]
