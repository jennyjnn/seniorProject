ยาไดออสมิน+เฮสเพอริดิน (Diosmin+Hesperidin)
 ///// ทั่วไป ///// 
ยาไดออสมิน+เฮสเพอริดิน (Diosmin+Hesperidin) จัดเป็นยากึ่งสังเคราะห์จากสารกลุ่ม Flavonoid (สารต้านอนุมูลอิสสระที่มีผลต้านการอักเสบของหลอดเลือด) โดยมีวัตถุประ สงค์ใช้รักษาโรคที่เกี่ยวกับหลอดเลือดโดยเฉพาะหลอดเลือดดำ อาทิเช่น เส้นเลือดขอดริดสี ดวงทวาร กรณีผู้ป่วยที่เป็นริดสีดวงทวารมักจะได้รับคำแนะนำให้รับประทานอาหารที่มีกากใยร่วมกันกับยานี้ เพราะจะช่วยให้การฟื้นสภาพของหลอดเลือดกลับมาเป็นปกติได้เร็วมากยิ่งขึ้น 
บางประเทศในแถบยุโรปและอเมริกาสามารถขายผลิตภัณฑ์ที่มีส่วนผสมของไดออสมินในรูปแบบของอาหารเสริม 
ในประเทศไทยจัดอยู่ในกลุ่มของยาที่ต้องขึ้นทะเบียนตำรับและรับรองจากคณะกรรมการอาหารและยา 
 ///// ยาไดออสมิน+เฮสเพอริดินมีสรรพคุณ (คุณสมบัติ) อย่างไร? ///// 
ยาไดออสมิน+เฮสเพอริดิน มีสรรพคุณ ดังนี้ 
-  รักษาอาการหลอดเลือดขอดในบริเวณขา อันเป็นสาเหตุให้มีอาการปวด ตึง แสบร้อน และบวม ในบริเวณขาช่วงล่าง 
-  รักษาอาการของริดสีดวงทวาร ทั้งชนิดที่เริ่มเป็น และริดสีดวงทวารชนิดเรื้อรัง 
 ///// ยาไดออสมิน+เฮสเพอริดินมีกลไกการออกฤทธิ์อย่างไร? ///// 
ยานี้ออกฤทธิ์ป้องกันขบวนการอักเสบของหลอดเลือดฝอย โดยยับยั้งและชะลอการทำ ลายผนังหลอดเลือดจากเม็ดเลือดขาว (Leukocyte) นอกจากนี้ยังชะลอการหลั่งสารที่ก่อให้ เกิดการอักเสบของหลอดเลือด เช่น สาร Prostaglandins อีกทั้งยังช่วยเพิ่มความยืดหยุ่นและเพิ่มความแข็งแรงของผนังหลอดเลือด ส่งผลให้หลอดเลือดหดตัวได้ดี จึงทำให้สภาวะหลอดเลือดขอด หรือริดสีดวงทวารมีอาการดีขึ้น ด้วยเหตุผลข้างต้นจึงช่วยบรรเทาอาการแสบร้อนในบริเวณผิวหนังที่มีการอักเสบของหลอดเลือด อาการปวดบริเวณทวารหนัก รวมถึงอาการแสบคันขณะขับถ่ายอุจจาระ อาการเลือดออกของริดสีดวงทวาร และอาการปวดขาที่มีภาวะหลอดเลือดขอด เป็นต้น 
 ///// ยาไดออสมิน+เฮสเพอริดินมีรูปแบบการจัดจำหน่ายอย่างไร? ///// 
ยาไดออสมิน+เฮสเพอริดิน ผลิตในรูปแบบของยาเม็ดชนิดเคลือบฟิล์ม ขนาด 500 มิลลิ กรัม 
 ///// ยาไดออสมิน+เฮสเพอริดินมีขนาดรับประทานอย่างไร? ///// 
ยาไดออสมิน+เฮสเพอริดิน มีขนาดรับประทานดังนี้ 
- ในผู้ป่วยด้วยหลอดเลือดดำขอดเรื้อรัง ให้รับประทานวันละ 2 เม็ดพร้อมอาหาร 
- สำหรับผู้ป่วยด้วยภาวะริดสีดวงทวารชนิดเรื้อรังหรือการกลับมาเป็นใหม่ ให้รับประทานวันละ 2 เม็ดพร้อมอาหาร 
- สำหรับผู้ป่วยด้วยริดสีดวงชนิดเฉียบพลัน ให้รับประทานโดยแบ่งเป็น 3 ระยะดังนี้
		รับประทานวันละ 6 เม็ด โดยแบ่ง 2 ครั้ง เป็นเวลา 4 วัน
		จากนั้นรับประทานวันละ 4 เม็ด โดยแบ่ง 2 ครั้ง เป็นเวลา 3 วัน
		จากนั้นให้รับประทานวันละ 2 เม็ด 
***** อนึ่ง ระยะเวลาในการใช้ยา ควรต้องปรึกษาแพทย์เสมอ 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิด รวมทั้งยาไดออสมิน+เฮสเพอริดิน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่น หายใจติดขัด หรือ มีผื่นขึ้น 	- มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือ เกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรี ควรแจ้งว่าอยู่ในภาวะตั้งครรภ์หรือไม่ หรือ กำลังให้นมบุตรหรือไม่ เพราะยาหลายชนิดสามารถผ่านรก หรือผ่านสู่น้ำนม และก่อผลข้างเคียงต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาต่างๆ รวมทั้ง ยาไดออสมิน+เฮสเพอริดินสามารถรับประทานยาเมื่อนึกขึ้นได้ ถ้าเวลาใกล้เคียงกับการรับประทานในมื้อถัดไป ไม่จำเป็นต้องรับประทานยาเป็นสองเท่า 
 ///// ยาไดออสมิน+เฮสเพอริดินมีผลไม่พึงประสงค์อย่างไร? ///// 
ผลไม่พึงประสงค์ (ผลข้างเคียง) ของ ยาไดออสมิน+เฮสเพอริดิน คือ อาจพบความรู้สึกระ คายเคืองในระบบทางเดินอาหารหลังจากที่รับประทานยา ดังนั้นจึงได้แนะนำให้ทานยาพร้อมอา หารที่อาจช่วยลดอาการนี้ได้ 
 ///// มีข้อควรระวังการใช้ยาไดออสมิน+เฮสเพอริดินอย่างไร? ///// 
มีข้อควรระวังในการใช้ยาไดออสมิน+เฮสเพอริดิน คือ ถึงแม้ยานี้จะยังไม่มีการศึกษาว่าไม่ส่งผลกระทบและทำให้ตัวอ่อนในครรภ์ของสัตว์ทดลองพิการ แต่ก็ควรระวังการใช้ยาในสตรีตั้ง ครรภ์ หรือสตรีที่อยู่ในภาวะให้นมบุตร โดยควรต้องปรึกษาแพทย์ หรือ เภสัชกรก่อนเสมอ 
อีกประการ ในการใช้ยาทุกชนิดรวมทั้งยาไดออสมิน+เฮสเพอริดิน ควรต้องปฏิบัติตาม ข้อปฏิบัติพื้นฐานในการใช้ยาทุกชนิด และเมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ยาไดออสมิน+เฮสเพอริดินมีปฏิกิริยาระหว่างยากับยาตัวอื่นอย่างไร? ///// 
ยังไม่มีข้อมูลสนับสนุนว่า ยาไดออสมิน+เฮสเพอริดิน นี้มีปฏิกิริยาระหว่างยากับยาชนิดอื่นๆ 
 ///// ควรเก็บรักษายาไดออสมิน+เฮสเพอริดินอย่างไร? ///// 
ควรเก็บยาไดออสมิน+เฮสเพอริดิน ภายใต้อุณหภูมิ 30 ๐C (Celsius) เก็บยาให้พ้นแสง แดด ความชื้น และเก็บยาให้พ้นมือเด็ก 
 ///// ยาไดออสมิน+เฮสเพอริดิน มีชื่ออื่นอีกไหม? ผลิตจากบริษัทอะไรบ้าง? ///// 
ยาไดออสมิน+เฮสเพอริดินมีชื่อการค้าอื่นๆ และบริษัทผู้ผลิตในประเทศไทย ดังนี้ 
 ///// บรรณานุกรม ///// 
http://www.mims.com/THAILAND/Home/GatewaySubscription/?generic=diosmin+%2b+hesperidin [2013,August 17]. 
http://en.wikipedia.org/wiki/Diosmin [2013,Aug17].
