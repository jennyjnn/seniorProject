เมทฟอร์มิน (Metformin)
 ///// บทนำ ///// 
เมทฟอร์มิน (Metformin) จัดเป็นยารักษาโรคเบาหวานชนิด 2 เป็นลักษณะที่ร่างกายดื้อต่อฮอร์โมนอินซูลิน หรือร่างกายไม่สามารถนำฮอร์โมนอินซูลินมาใช้ให้เกิดประโยชน์อย่างเต็มที่จึงทำให้การเผาผลาญน้ำตาลของร่างกายด้อยประสิทธิภาพลง ยาเมทฟอร์มินถูกค้นพบและสังเคราะห์มานานกว่า 90 ปี วงการแพทย์ยอมรับในประสิทธิภาพของการรักษาเป็นอย่างดี ส่งผลให้ผู้ป่วยเบา หวานมีคุณภาพชีวิตที่ดีขึ้น นอกจากนี้ยังใช้เป็นยาป้องกันในผู้ที่มีภาวะเสี่ยงและมีแนวโน้มที่จะเป็นโรคเบาหวานชนิด 2 ได้อีกด้วย 
 ///// ยาเมทฟอร์มินมีสรรพคุณอย่างไร? ///// 
ใช้รักษาโรคเบาหวานชนิด 2 ช่วยทำให้น้ำตาลในกระแสเลือดลดลง นอกจากนี้ยังใช้เป็นยาทางเลือกในการรักษากลุ่มอาการรังไข่ทำงานผิดปกติ (Polycystic Ovarian Syndrome: กลุ่มอา การพีซีโอเอส) ซึ่งมีอาการประจำเดือนมาไม่ปกติขาดๆหายๆ มักพบในผู้ที่มีน้ำหนักของร่างกาย มากหรือในคนอ้วน 
 ///// ยาเมทฟอร์มินออกฤทธิ์อย่างไร? ///// 
ยังไม่ทราบกลไกการออกฤทธิ์ที่แน่ชัด แต่พบว่าการใช้ยาเมทฟอร์มินช่วยทำให้การดูดซึม น้ำตาลจากทางเดินอาหารลดลง ลดการสร้างน้ำตาลกลูโคสของร่างกาย และช่วยให้ฮอร์โมนอิน ซูลินในร่างกายทำงานโดยเร่งการเผาผลาญน้ำตาลได้ดียิ่งขึ้น 
 ///// ยาเมทฟอร์มินมีรูปแบบจัดจำหน่ายอย่างไร? ///// 
รูปแบบจัดจำหน่ายของยาเมทฟอร์มินคือ 
- ชนิดเม็ด ขนาด 500 และ 850 มิลลิกรัม 
- ชนิดเม็ดร่วมกับยาอื่น ขนาด 1,000 มิลลิกรัม 
 ///// ยาเมทฟอร์มินมีขนาดรับประทานอย่างไร? ///// 
ยาเมทฟอร์มินจัดเป็นยาอันตรายและมีผลอันไม่พึงประสงค์ (ผลข้างเคียง) มากมาย จึงไม่ ควรซื้อยากินเอง ขนาดของยาที่รับประทานในผู้ใหญ่ เด็ก คนชรา มีขนาดที่ต่างกันและต้องค่อยๆปรับปริมาณขนาดยาที่รับประทานอย่างเหมาะสม ดังนั้นจึงควรได้รับคำแนะนำการใช้ยาจากแพทย์ หรือเภสัชกรเท่านั้น 
- สำหรับการรักษาโรคเบาหวานชนิด 2 ขนาดสูงสุดที่รับประทานในผู้ใหญ่ไม่ควรเกิน 2.25 กรัม/วัน ขนาดสูงสุดที่รับประทานในเด็กไม่ควรเกิน 2 กรัม/วัน 
- สำหรับการรักษากลุ่มอาการรังไข่ทำงานผิดปกติ (Polycystic Ovarian Syndrome)ขนาดสูงสุดที่รับประทานในผู้ใหญ่ไม่ควรเกิน 1.5 - 1.7 กรัม/วัน 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมถึงยาเมทฟอร์มิน ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่น หายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายชนิดมักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ หรือก่อผลข้างเคียงกับมารดาและกระทบกับทารกในที่สุด 
 ///// หากลืมรับประทานยาควรทำอย่างไร? ///// 
หากลืมรับประทานยาเมทฟอร์มินสามารถรับประทานยาเมื่อนึกขึ้นได้ หากการลืมทานยาใกล้กับมื้อถัดไปให้รับประทานขนาดปกติ โดยไม่ต้องเพิ่มขนาดยาเป็น 2 เท่า 
 ///// ยาเมทฟอร์มินมีผลไม่พึงประสงค์ไหม? ///// 
ผลไม่พึงประสงค์ (ผลข้างเคียง) จากยาเมทฟอร์มินได้แก่ ใจสั่น คลื่นไส้ อาเจียน ท้อง เสีย น้ำหนักตัวลด หนาวสั่น ภาวะน้ำตาลในเลือดต่ำ ผื่นคัน ภาวะขาดวิตามินบี 12 ปวดศีรษะ ท้องอืด อาหารไม่ย่อย 
 ///// ยาเมทฟอร์มินมีปฏิกิริยากับยาตัวอื่นไหม? ///// 
ยาเมทฟอร์มินมีปฏิกิริยาระหว่างยากับยาตัวอื่นๆดังนี้ 
- การกินยาเมทฟอร์มินร่วมกับสุราจะก่อให้เกิดภาวะเป็นกรดในร่างกาย (Lactic Acidosis) และเกิดภาวะน้ำตาลในเลือดต่ำจึงควรหลีกเลี่ยงการรับประทานร่วมกัน 
- การกินยาเมทฟอร์มินร่วมกับยารักษาโรคหัวใจบางกลุ่ม อาจก่อให้เกิดภาวะน้ำตาลในเลือดสูง จึงควรหลีกเลี่ยงการใช้ยาร่วมกัน กลุ่มยารักษาโรคหัวใจดังกล่าวเช่น อะซีบูโทลอล (Acebuto lol) 
- การกินยาเมทฟอร์มินร่วมกับไทรอยด์ฮอร์โมนอาจก่อให้เกิดภาวะน้ำตาลในเลือดสูง หากต้องใช้ยาร่วมกันควรต้องได้รับการตรวจสอบระดับน้ำตาลในเลือดอย่างใกล้ชิด และปรับขนาดรับประทานของไทรอยด์ฮอร์โมน 
- การกินยาเมทฟอร์มินร่วมกับยาลดกรดบางชนิดอาจจะยับยั้งการขับถ่ายยาเมทฟอร์มินออกจากร่างกายโดยทางไต ทำให้ระดับยาเมทฟอร์มินในเลือดสูงขึ้นและส่งผลต่อการรักษาระดับน้ำตาลในเลือดตามมา ตัวอย่างยาลดกรดเช่น ไซเมทิดีน (Cimetidine) 
 ///// มีข้อควรระวังในการใช้ยาเมทฟอร์มินอย่างไร? ///// 
ข้อควรระวังในการใช้ยาเมทฟอร์มินคือ 
-  ระวังการใช้ยานี้กับผู้ที่มีภาวะตับ-ไตผิดปกติเพราะอาจก่อให้เกิดภาวะขาดน้ำและเกิดการติดเชื้อในร่างกายตามมา 
-  ระวังการใช้ยานี้กับผู้ที่มีภาวะหัวใจล้มเหลว ผู้ป่วยด้วยพิษสุราทั้งชนิดเรื้อรังและเฉียบพลัน ผู้ป่วยโรคไทรอยด์ ต้องได้รับการปรับขนาดการรับประทานยาอย่างถูกต้อง 
- ระวังการใช้ยากับหญิงที่อยู่ในภาวะตั้งครรภ์และภาวะให้นมบุตร ถึงแม้ยาเมทฟอร์มินจะจัดเป็นยารักษาโรคในหมวด Category B ก็ตาม (กล่าวคือ ยาเมทฟอร์มินมีการศึกษากับตัวอ่อน ที่อยู่ในครรภ์ของสัตว์ทดลอง พบว่าไม่ก่อให้เกิดความผิดปกติ หรือเกิดความเสี่ยงกับตัวอ่อนในครรภ์ของสัตว์ทดลอง แต่ไม่มีการศึกษาการใช้ยากับมนุษย์ และยังไม่มีการยืนยันรับรองความผิด ปกติของทารกในครรภ์ในระยะ 3 เดือนแรก: ดัชนีความปลอดภัยการใช้ยาในหญิงตั้งครรภ์) 
- ห้ามใช้ในผู้แพ้ยานี้ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิดรวมถึงยาเมทฟอร์มิน ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาเมทฟอร์มินอย่างไร? ///// 
ควรเก็บยาเมทฟอร์มินให้พ้นแสงแดด เลี่ยงการเก็บในที่ชื้นหรือในที่ที่มีอุณหภูมิสูงกว่า 25 องศาเซลเซียส (Celsius) ห้ามเก็บยาในช่องแช่แข็งของตู้เย็น ไม่ควรเก็บยาที่หมดอายุควรทิ้งทำลาย เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// ยาเมทฟอร์มินมีชื่ออื่นอีกไหม? ผลิตจากบริษัทอะไรบ้าง? ///// 
ยาเมทฟอร์มินมีชื่อทางการค้าอื่นและบริษัทผู้ผลิตในประเทศไทยเช่น 
 ///// บรรณานุกรม ///// 
1. http://en.wikipedia.org/wiki/Anti-diabetic_medication [2015,Jan31] 
	2. http://en.wikipedia.org/wiki/Metformin#Prediabetes [2015,Jan31] 
	3.  http://www.mims.com/Thailand/drug/search/metformin [2015,Jan31]
