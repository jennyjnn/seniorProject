บิสมัท ซับซาลิไซเลต (Bismuth subsalicylate)
 ///// บทนำ ///// 
ยาบิสมัท ซับซาลิไซเลต (Bismuth subsalicylate) เป็นสารประกอบประเภทเกลือชนิดหนึ่งซึ่งไม่ละลายน้ำ มีสูตรโมเลกุลที่ประกอบด้วย ซาลิไซเลต (Salicylate) 42% และ บิสมัท (Bismuth) 58% ในทางคลินิกได้นำมาทำเป็นยาสำหรับรักษาโรคในระบบทางเดินอาหารโดยเป็นลักษณะยารับ ประทานทั้งชนิดเม็ดและยาน้ำแขวนตะกอน 
ตัวยาซาลิไซเลตจะช่วยยับยั้งการหลั่งสารน้ำ (เช่น กรดและเอนไซม์ต่างๆ) ในทางเดินอา หาร และลดการอักเสบของผนังกระเพาะอาหารและลำไส้ ส่วนบิสมัทจะออกฤทธิ์ต่อต้านเชื้อแบคที เรียในระบบทางเดินอาหารเช่น Helicobacter pylori (H. pylori) ซึ่งพบได้บ่อยระหว่างการเกิดแผล ในกระเพาะอาหาร นอกจากนี้ยังมีฤทธิ์ต่อต้านเชื้ออื่นๆที่มักทำให้เกิดอาการท้องเสียเช่น E.coli, Salmonella, Shigella, Clostridium difficile, Campylobactor jejuni รวมถึงแบคทีเรียประจำถิ่นที่ อาศัยอยู่ในลำไส้ของมนุษย์อีกด้วย 
ผู้บริโภคสามารถพบเห็นการใช้ยานี้ได้ตามสถานพยาบาลและมีจำหน่ายตามร้านขายยาทั่วไป สูตรตำรับที่นำมาขึ้นทะเบียนกับคณะกรรมการอาหารและยาจะมีทั้งประเภทยาอันตรายและยาทั่วไป จะอย่างไรก็ตาม การใช้ยาแต่ละประเภทล้วนแล้วแต่มีข้อห้าม ข้อควรระวัง รวมถึงข้อจำกัดของร่าง กายผู้ป่วยอีกมากมาย ดังนั้นก่อนการใช้ยาบิสมัท ซับซาลิไซเลตผู้ป่วยควรต้องขอคำปรึกษาและใช้ยาตามคำแนะนำของแพทย์หรือเภสัชกรทุกครั้ง 
 ///// บิสมัท ซับซาลิไซเลตมีสรรพคุณ (คุณสมบัติ) อย่างไร? ///// 
ยาบิสมัท ซับซาลิไซเลตมีสรรพคุณดังนี้เช่น 
-  รักษาอาการท้องเสียเช่น อาการท้องเสียระหว่างการเดินทาง (โรคอาหารเป็นพิษ) 
-  รักษาภาวะกระเพาะอาหารอักเสบและแผลในกระเพาะอาหาร 
- รักษา โรคติดเชื้อเอชไพโลไร (H.pylori) ในกระเพาะอาหาร 
- รักษาภาวะท้องอืด อาหารไม่ย่อย เนื่องจากมีกรดมาก 
 ///// บิสมัท ซับซาลิไซเลตมีกลไกการออกฤทธิ์อย่างไร? ///// 
กลไกการออกฤทธิ์ของยาบิสมัท ซับซาลิไซเลตคือ ตัวยาจะยับยั้งการหลั่งสารน้ำในทาง เดินอาหาร นอกจากนี้ยังยับยั้งการทำงานของเอนไซม์ Urease Phospholipase และกระบวน การย่อยโปรตีนของแบคทีเรียที่อาศัยอยู่ในกระเพาะอาหารและลำไส้ของมนุษย์ จนส่งผลให้แบคทีเรียตายลง ยาบิสมัท ซับซาลิไซเลตยังสามารถเข้ารวมกับพิษของแบคทีเรียที่ชื่อ E. coli และทำให้ฤทธิ์ของสารพิษอ่อนลง จากกลไกดังกล่าวจึงทำให้ยานี้มีฤทธิ์รักษาตามสรรพคุณ 
 ///// บิสมัท ซับซาลิไซเลตมีรูปแบบการจัดจำหน่ายอย่างไร? ///// 
ยาบิสมัท ซับซาลิไซเลตมีรูปแบบการจัดจำหน่ายดังนี้เช่น 
- ยาเม็ดชนิดรับประทาน ขนาด 524 และ 1,048 มิลลิกรัม/เม็ด 
- ยาน้ำแขวนตะกอนชนิดรับประทาน ขนาด 262 มิลลิกรัม/15 มิลลิลิตร 
 ///// บิสมัท ซับซาลิไซเลตมีขนาดรับประทานอย่างไร? ///// 
ยาบิสมัท ซับซาลิไซเลตมีขนาดรับประทานแตกต่างตามอาการของโรคและอายุผู้ป่วย ขนาดยาจึงขึ้นกับแพทย์ผู้รักษา ในที่นี้ขอยกตัวอย่างขนาดยาสำหรับบรรเทา/รักษาอาการท้อง เสียดังนี้เช่น 
- ผู้ใหญ่และเด็กอายุมากกว่า 12 ปี: รับประทานยาน้ำแขวนตะกอนครั้งละ 30 มิลลิลิตร หรือยาเม็ดขนาด 524 มิลลิกรัม 1 เม็ดทุกๆ 30 นาที - 1 ชั่วโมง ขนาดสูงสุดของการรับประทานยาไม่เกิน 8 ครั้ง/วัน และควรรับประทานต่อเนื่องเป็นเวลา 2 วัน 
- เด็กอายุ 3 - 6 ปี: รับประทานครั้งละ 87 มิลลิกรัมทุกๆ 30 นาที - 1 ชั่วโมงเท่าที่จำเป็น (As needed) 
- เด็กอายุ 6 - 9 ปี: รับประทานครั้งละ 175 มิลลิกรัมทุกๆ 30 นาที - 1 ชั่วโมงเท่าที่จำเป็น 
- เด็กอายุ 9 - 12 ปี: รับประทานครั้งละ 262 มิลลิกรัมทุกๆ 30 นาที - 1 ชั่วโมงเท่าที่จำเป็น 
- เด็กอายุต่ำกว่า 2 ปี: ยังไม่มีการศึกษาที่แน่ชัดถึงประโยชน์และผลข้างเคียงของยานี้ในเด็กกลุ่มนี้ การใช้ยานี้ในเด็กกลุ่มนี้จึงอยู่ในดุลพินิจของแพทย์ผู้รักษา 
* อนึ่งเมื่อรับประทานยานี้ควรรับประทานน้ำตามเป็นปริมาณมากพอสมควร และสามารถรับ ประทานยานี้ก่อนหรือพร้อมอาหารก็ได้ 
*****หมายเหตุ: 
- 	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกร ก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาบิสมัท ซับซาลิไซเลต ผู้ป่วยควรแจ้งแพทย์/พยาบาล และเภสัชกรดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยาบิสมัท ซับซาลิไซเลตอาจส่ง ผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาบิสมัท ซับซาลิไซเลตสามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานในครั้งถัดไป ไม่จำเป็นต้องเพิ่มปริมาณการรับประทานเป็น 2 เท่า 
 ///// บิสมัท ซับซาลิไซเลตมีผลไม่พึงประสงค์อย่างไร? ///// 
ยาบิสมัท ซับซาลิไซเลตสามารถก่อให้เกิดผลไม่พึงประสงค์ (ผลข้างเคียง/อาการข้าง เคียง) ดังนี้เช่น เกิดอาการหูอื้อ/มีเสียงในหู อาจมีภาวะทางสมองเช่น สมองอักเสบ มีอาการคลื่น ไส้ อาเจียน ท้องเสียหรือไม่ก็ท้องผูก โดยเฉพาะอาการทางท้องจะเกิดได้ง่ายกับเด็กและผู้สูง อายุที่ไม่ค่อยได้ออกกำลังกาย อุจจาระมีสีเทาดำ เกิดสีเทาดำที่ลิ้น 
สำหรับผู้ที่ได้รับยาบิสมัท ซับซาลิไซเลตเกินขนาดอาจพบอาการหูอื้อ หายใจถี่และเร็ว รวมถึงภาวะเหงื่อออกมากจนร่างกายอาจสูญเสียน้ำมาก/ภาวะขาดน้ำ หากพบอาการเหล่านี้ควรรีบนำผู้ป่วยส่งโรงพยาบาลโดยเร็ว 
 ///// มีข้อควรระวังการใช้บิสมัท ซับซาลิไซเลตอย่างไร? ///// 
มีข้อควรระวังการใช้ยาบิสมัท ซับซาลิไซเลตดังนี้เช่น 
- ห้ามใช้กับผู้ที่แพ้ยานี้หรือแพ้ยากลุ่มซาลิไซเลตหรือยาแอสไพริน 
- ห้ามใช้ยากับสตรีตั้งครรภ์ 
-  ระวังการใช้ยานี้กับสตรีที่อยู่ในภาวะให้นมบุตรด้วยยังไม่มีข้อมูลทางการแพทย์เข้ามารองรับการใช้ยากับผู้ป่วยกลุ่มนี้อย่างแน่ชัด 
- ระวังการใช้ยานี้กับเด็ก ผู้สูงอายุ ด้วยเป็นกลุ่มที่อาจได้รับผลข้างเคียงจากยานี้ได้มาก 
-  เมื่อใช้ยานี้อาจเกิดภาวะลิ้นเป็นสีคล้ำหรืออุจจาระมีสีเทาดำ อาการเหล่านี้จะหายไปเองเมื่อหยุดใช้ยา 
-  ระวังการใช้ยานี้กับผู้ป่วยโรคเกาต์ ผู้ป่วยโรคเบาหวาน ผู้ที่มีเลือดออกจากแผลในกระเพาะอาหาร ผู้ป่วยที่มีภาวะไตทำงานผิดปกติเนื่องจากได้รับสารซาลิไซเลตมากเกินไป 
-  ระวังการเกิดพิษกับเส้นประสาทจากบิสมัท ซับซาลิไซเลต 
- การใช้ยานี้สามารถรบกวนผลการตรวจเอกซเรย์เพื่อตรวจความผิดปกติของกระเพาะอา หารและลำไส้ 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาบิสมัท ซับซาลิไซเลตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// บิสมัท ซับซาลิไซเลตมีปฏิกิริยาระหว่างยากับยาตัวอื่นอย่างไร? ///// 
ยาบิสมัท ซับซาลิไซเลตมีปฏิกิริยาระหว่างยากับยาตัวอื่นดังนี้เช่น 
- การใช้ยาบิสมัท ซับซาลิไซเลตร่วมกับยา Methotrexate จะทำให้การกำจัดยา Methotrexate ของร่างกายช้าลงจนอาจเกิดผลข้างเคียงจากยาดังกล่าวตามมา หากไม่มีความจำเป็นใดๆควรหลีก เลี่ยงการใช้ยาร่วมกัน 
- ห้ามใช้ยานี้ร่วมกับยา Warfarin ด้วยจะเกิดความเสี่ยงของอาการเลือดออกง่ายได้มากยิ่งขึ้น 
- การใช้ยาบิสมัท ซับซาลิไซเลตร่วมกับยา Tetracycline จะทำให้การดูดซึมของยา Tetracy cline จากทางเดินอาหารน้อยลงจนกระทบต่อการรักษา จึงควรหลีกเลี่ยงการใช้ยาร่วมกัน 
- การใช้ยาบิสมัท ซับซาลิไซเลตร่วมกับยา Probenecid จะทำให้ร่างกายขับกรดยูริคออกจากร่างกายได้ลดลง หากไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาบิสมัท ซับซาลิไซเลตอย่างไร? ///// 
ควรเก็บยาบิสมัท ซับซาลิไซเลตภายใต้อุณหภูมิ 30 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือในรถยนต์ 
 ///// บิสมัท ซับซาลิไซเลตมีชื่ออื่นอีกไหม? ผลิตจากบริษัทอะไรบ้าง? ///// 
ยาบิสมัท ซับซาลิไซเลตที่จำหน่ายในประเทศไทย มีบริษัทผู้ผลิต/ผู้จำหน่ายดังนี้เช่น 
 ///// บรรณานุกรม ///// 
http://en.wikipedia.org/wiki/Bismuth_subsalicylate" rel="external nofollow [2015,May30] 
https://www.mims.com/Thailand/drug/info/gastro-bismol-gastro-bismol%20l/?type=full#Indications [2015,May30] 
https://www.mims.com/Thailand/Viewer/Html/PoisonCls.htm [2015,May30] 
http://www.drugs.com/dosage/bismuth-subsalicylate.html#Usual_Pediatric_Dose_for_Diarrhea[2015,May30] 
https://www.mims.com/Thailand/drug/info/gastro-bismol-gastro-bismol%20l/?type=full#Overdosage[2015,May30]
