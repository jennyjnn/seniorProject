อโลเซตรอน (Alosetron)
 ///// ทั่วไป ///// 
ยาอโลเซตรอน (Alosetron) เป็นยาที่อยู่ในกลุ่ม 5-HT3 antagonist (อ่านเพิ่มเติมในบทความเรื่อง เซโรโทนิน แอนตาโกนิสต์: Serotonin antagonist ในเว็บ haamor.com) ทางวงการแพทย์นำ มาบำบัดอาการท้องเสีย อันมีสาเหตุจากภาวะ/โรคลำไส้แปรปรวน (IBS: Irritable bowel syndrome ) ยานี้ใช้ได้ผลดีในเพศหญิง แต่กลับไม่ค่อยมีประสิทธิภาพในเพศชาย ชื่อการค้าที่เป็นที่รู้จักของยานี้ คือ Lotronex 
ใน ปี ค.ศ. 2000 (พ.ศ. 2543) อโลเซตรอนเคยถูกถอดถอนออกจากตลาดยาด้วยผลข้างเคียงที่เกิดกับระบบทางเดินอาหารเช่น มีอาการท้องผูกติดตามมาหลังใช้ยา แต่ต่อมาอีก 2 ปีที่ ค.ศ. 2002 (พ.ศ. 2545) อโลเซตรอนได้กลับเข้ามาในตลาดยาอีกครั้งด้วยการแนะนำวิธีใช้ที่ได้ประสิทธิภาพเพื่อลดโอกาสเกิดผลข้างเคียง 
จากข้อมูลด้านเภสัชจลนศาสตร์ (Pharmacokinetic, การศึกษาความเป็นไปของยาเมื่อยาเข้าสู่ร่างกาย) พบว่า อโลเซตรอนถูกดูดซึมจากระบบทางเดินอาหารได้ 50 - 60% ซึ่งเมื่อยาเข้าสู่กระแสเลือดจะเข้าจับกับพลาสมาโปรตีนประมาณ 82% ตับจะคอยเปลี่ยนโครงสร้างทางเคมีของยานี้ และร่างกายต้องใช้เวลา 1.5 - 1.7 ชั่วโมง ในการกำจัดยาออกจากกระแสเลือดโดยผ่านไปกับปัสสาวะและอุจจาระ 
การจะเลือกใช้ยาอโลเซตรอนก็ต่อเมื่อการใช้ยาอื่นๆรักษาอาการลำไส้แปรปรวนแล้วไม่ได้ผล ดังนั้นการจ่ายยานี้กับผู้ป่วยต้องทำด้วยความระมัดระวังและต้องเป็นหน้าที่ของแพทย์ผู้รักษาแต่เพียงผู้เดียว 
 ///// ยาอโลเซตรอนมีสรรพคุณ (คุณสมบัติ) อย่างไร? ///// 
ยาอโลเซตรอนมีสรรพคุณดังนี้ 
- บำบัดรักษาอาการท้องเสียจากภาวะลำไส้แปรปรวนและมีอาการปวดท้อง หรือรู้สึกไม่สบายภายในช่องท้องร่วมด้วย 
- 
	บำบัดรักษาอาการลำไส้แปรปรวนในผู้ป่วยที่มีโครงสร้างของลำไส้ผิดปกติ 
- 
	บรรเทาอาการปวดท้องหรือรู้สึกไม่สบายภายในช่องท้องอยู่เป็นประจำ 
- 
	บรรเทาอาการอั้นอุจจาระไม่ค่อยได้ 
 ///// ยาอโลเซตรอนมีกลไกการออกฤทธิ์อย่างไร? ///// 
กลไกการออกฤทธิ์ของยาอโลเซตรอนคือ ตัวยาจะเข้าปิดกั้นการทำงานของสารสื่อประสาทที่มีชื่อว่า Serotonin ในผนังลำไส้เล็ก ทำให้ลดการเคลื่อนตัวของลำไส้จึงแสดงฤทธิ์ของการรักษาตามสรรพคุณ 
 ///// ยาอโลเซตรอนมีรูปแบบการจัดจำหน่ายอย่างไร? ///// 
ยาอโลเซตรอนมีรูปแบบการจัดจำหน่ายเป็นยาเม็ดชนิดรับประทาน ขนาด 0.5 และ 1 มิลลิ กรัม/เม็ด 
 ///// ยาอโลเซตรอนมีขนาดรับประทานอย่างไร? ///// 
ยาอโลเซตรอนมีขนาดรับประทานดังนี้ 
- ผู้ใหญ่: เริ่มต้นรับประทานครั้งละ 0.5 มิลลิกรัมวันละ 1 หรือ 2 ครั้ง หลังจากรับประทานยาไปแล้ว 4 สัปดาห์ถ้าอาการลำไส้แปรปรวนยังไม่ดีขึ้น อาจเพิ่มขนาดรับประทานเป็น 1 มิลลิกรัมวันละ 2 ครั้งเป็นเวลาอีก 4 สัปดาห์หลังจากนั้นควรหยุดการใช้ยา หากอาการลำไส้แปรปรวนยังไม่ดีขึ้นควรกลับไปพบแพทย์/ไปโรงพยาบาล เพื่อให้แพทย์ปรับแนวทางการรักษา ทั้งนี้ควรรับประทานยาอโลเซตรอนก่อนอาหาร 
- เด็ก: ไม่มีข้อมูลการใช้ยานี้ในเด็ก ดังนั้นการใช้ยานี้ในเด็กต้องเป็นคำสั่งจากแพทย์เท่านั้น 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอโลเซตรอน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 
 มีโรคประจำตัวต่างๆรวมทั้งกำลังกินยาอะไรอยู่ เพราะยาอโลเซตรอนอาจส่งผลให้อาการ ของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
 หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอโลเซตรอนสามารถรับประทานเมื่อนึกขึ้นได้ ถ้าเวลาใกล้เคียงกับการ รับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาอโลเซตรอนมีผลไม่พึงประสงค์อย่างไร? ///// 
ยาอโลเซตรอนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น มีอาการท้องผูก เกิดภาวะขาดเลือดไปเลี้ยงที่ลำไส้ใหญ่ ถ่ายมีเลือดปน (อุจจาระเป็นเลือด) เป็นตะคริวที่ท้อง ปวดท้องหรือรู้สึกไม่สบายในช่องท้อง อุจจาระมีสีคล้ำ มีไข้ อาหารไม่ย่อย คลื่น ไส้ อาเจียน 
สำหรับการรับประทานยานี้ที่เกินขนาด อาจพบว่าการทรงตัวหรือการบังคับส่วนต่างๆของร่างกายแย่ลง เป็นลมชัก หายใจลำบาก หากมีอาการดังกล่าวให้รีบนำผู้ป่วยส่งแพทย์/ไปโรงพยา บาลทันที 
 ///// มีข้อควรระวังการใช้ยาอโลเซตรอนอย่างไร? ///// 
มีข้อควรระวังการใช้ยาอโลเซตรอนดังนี้ 
- ห้ามใช้ในผู้แพ้ยานี้ 
- 
ห้ามใช้กับผู้ที่มีประวัติท้องผูกเรื้อรัง ผู้ที่มีภาวะเลือดไปเลี้ยงบริเวณลำไส้ไม่เพียงพอ ผู้ที่มีภาวะลำไส้อุดตัน ผู้ป่วยที่มีแผลในลำไส้ใหญ่ ผู้ป่วยด้วยโรคตับ 
- 
ห้ามใช้ร่วมกับยา Fluvoxamine 
- 
ระหว่างการใช้ยานี้ให้ระวังอาการท้องผูกหรือภาวะลำไส้อุดตันโดยเฉพาะในผู้สูงอายุ 
- 
หากมีอาการท้องผูกหลังการใช้ยาให้หยุดการใช้ยาทันที 
- 
ระวังเรื่องมีเลือดออกที่บริเวณทวารหนักหรือถ่ายอุจจาระแล้วมีเลือดปน (อุจจาระเป็นเลือด) หรืออาจมีอาการปวดท้อง หากพบอาการข้างต้นควรรีบไปพบแพทย์/ไปโรงพยาบาลและหยุดการใช้ยานี้ทันที 
- 
ไม่ควรปรับขนาดการรับประทานยานี้ด้วยตนเอง 
- 
การใช้ยาในสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ ต้องอยู่ภายใต้คำสั่งของแพทย์ผู้รักษาเท่านั้น 
- 
ห้ามแบ่งยานี้ให้ผู้อื่นใช้ 
- 
ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาอโลเซตรอนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาอโลเซตรอนมีปฏิกิริยาระหว่างยากับยาตัวอื่นอย่างไร? ///// 
ยาอโลเซตรอนมีปฏิกิริยาระหว่างยากับยาตัวอื่นดังนี้ 
- การใช้ยาอโลเซตรอนร่วมกับยาที่ออกฤทธิ์เป็น CYP1A2 (Cytochrome P450 1A2, เอนไซม์ที่ใช้ช่วยเผาผลาญสารต่างๆของร่างกายเช่น สารอาหาร หรือยาบางชนิด) inhibitors เช่น Fluvoxa mine สามารถทำให้ระดับความเข้มข้นของอโลเซตรอนในร่างกายเพิ่มขึ้น ส่งผลให้ออกฤทธิ์ยาวนาน จนอาจมีอาการข้างเคียงของยาอโลเซตรอนติดตามมา จึงไม่แนะนำการใช้ยาทั้งคู่ร่วมกัน 
- 
	การใช้ยาอโลเซตรอนร่วมกับยาที่รักษาอาการเคลื่อนไหวและการทรงตัวผิดปกติ เช่น Apo morphine สามารถทำให้สูญเสียสมาธิ เจ็บหน้าอก และมีอาการตัวสั่นตามมา จึงเป็นข้อห้ามการใช้ยาทั้งคู่ร่วมกัน 
- 
	การรับประทานยาอโลเซตรอนพร้อมอาหารจะทำให้การดูดซึมของยาอโลเซตรอนลดลงถึงประมาณ 25% และอาจทำให้ประสิทธิภาพการรักษาลดลงไป 
 ///// ควรเก็บรักษายาอโลเซตรอนอย่างไร? ///// 
ควรเก็บยาอโลเซตรอนภายใต้อุณหภูมิระหว่าง 20 - 25 องศาเซลเซียส (Celsius) ห้ามเก็บ ยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง ไม่ควรเก็บยาในห้องน้ำ 
 ///// ยาอโลเซตรอนมีชื่ออื่นอีกไหม? ผลิตจากบริษัทอะไรบ้าง? ///// 
ยาดีคอลเจนที่จำหน่ายในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1 http://en.wikipedia.org/wiki/Alosetron[2014,Nov8]
	2 https://www.lotronex.com/ [2014,Nov8]
	3 http://www.drugs.com/lotronex.html [2014,Nov8]
	4 http://www.drugs.com/drug-interactions/alosetron.html [2014,Nov8]
	5 http://www.drugs.com/cdi/alosetron.html [2014,Nov8] 
	6 https://www.lotronex.com/hcp/_docs/Lotronex_PI.pdf [2014,Nov8]
