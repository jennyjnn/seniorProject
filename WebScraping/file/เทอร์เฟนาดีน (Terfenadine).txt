เทอร์เฟนาดีน (Terfenadine)
 ///// บทนำ ///// 
ยาเทอร์เฟนาดีน (Terfenadine) เป็นยาต้านฮีสตามีน (Antihistamine) ซึ่งนำมาใช้รักษาอาการแพ้ต่างๆของร่างกายเช่น ไข้ละอองฟาง จาม คัดจมูก ผื่นคัน ลมพิษ เป็นต้น ในปี ค.ศ. 1990 (พ.ศ. 2533) มีผู้ป่วยมากกว่า 100 ล้านคนทั่วโลกที่ใช้ยานี้โดยมีชื่อที่จัดจำหน่ายในอเมริกาว่า “Seldane” ในอังกฤษจะใช้ชื่อ “Triludan” และในออสเตรเลียใช้ชื่อ “Teldane” 
หลังรับ ประทาน ตัวยาจะถูกดูดซึมเข้าสู่ร่างกายได้อย่างรวดเร็วจากระบบทางเดินอาหาร โดยจะมีความเข้มข้นถึงระดับสูงสุดในกระแสเลือดภายใน 2 ชั่วโมง ยาเทอร์เฟนาดีนจะเข้าจับกับพลาสมาโปร ตีนประมาณ 97% โดยยาจะไม่ผ่านเข้าในหลอดเลือดของสมอง จึงไม่ก่อให้เกิดฤทธิ์สงบประสาทหรือทำให้ง่วงนอน เมื่อยาในกระแสเลือดถูกลำเลียงไปที่ตับจะถูกเปลี่ยนโครงสร้างทางเคมีเป็น “Fexofenadine” ซึ่งเป็นสารออกฤทธิ์ (Active form) สำคัญ ยังไม่พบว่ายาเทอร์เฟนาดีนผ่านเข้าในน้ำนมของมารดาได้ ทราบแต่เพียงว่าการกำจัดยาเทอร์เฟนาดีนออกจากกระแสเลือดครึ่งหนึ่งต้องใช้เวลาประมาณ 13 - 23 ชั่วโมงโดยผ่านทิ้งไปกับปัสสาวะและอุจจาระ 
ในปี ค.ศ. 1992 (พ.ศ. 2535) หลายประเทศได้หยุดการใช้ยาเทอร์เฟนาดีนด้วยเหตุผลทางคลินิกที่ยานี้มีผลข้างเคียงอาจทำให้หัวใจเต้นผิดจังหวะเมื่อใช้ยาร่วมกับยา Ketoconazole, Itraconazole รวมถึงยาปฏิชีวนะอย่าง Erythromycin ด้วยเช่นเดียวกัน ดังนั้นทางการแพทย์จึงได้หันมาใช้ยา Fexofenadine แทนด้วยไม่ก่อให้เกิดภาวะหัวใจเต้นผิดจังหวะ 
ยาเทอร์เฟนาดีนมีจุดเด่นคือเป็นยาต้านฮีสตามีนที่ช่วยระงับอา การแพ้และไม่ทำให้ผู้ที่รับประทานง่วงนอนหรือง่วงนอนน้อย แต่ข้อด้อยจะเป็นด้านผลข้างเคียงที่ก่อให้เกิดความเสี่ยงของหัวใจเต้นผิดจังหวะซึ่งเป็นผลให้ผู้ป่วยบางรายอาจเสียชีวิต (ตาย) ได้ ดังนั้นก่อนการใช้ยาทุกประเภทรวมถึงยาเทอร์เฟนาดีน ประชาชน/ผู้ป่วยควรปรึกษาและใช้ยาตาม คำแนะนำของแพทย์/เภสัชกรโดยเคร่งครัด 
 ///// เทอร์เฟนาดีนมีสรรพคุณ (คุณสมบัติ) อย่างไร? ///// 
ยาเทอร์เฟนาดีนมีสรรพคุณ/ข้อบ่งใช้รักษาอาการแพ้จากไข้ละอองฟาง อาการจาม คัดจมูก ผื่นคัน ลมพิษ และอาการคันตาจากโรคภูมิแพ้ 
 ///// เทอร์เฟนาดีนมีกลไกการออกฤทธิ์อย่างไร? ///// 
ยาเทอร์เฟนาดีนมีกลไกการออกฤทธิ์โดยตัวยาเข้าจับกับตัวรับสาร Histamine ของร่างกาย ที่เรียกว่า H1-receptor ซึ่งอยู่ในบริเวณกระเพาะอาหาร ลำไส้ มดลูก หลอดเลือดทั่วร่างกาย และที่ผนังกล้ามเนื้อหลอดลม จากนั้นจะทำให้สมดุลเคมีโดยเฉพาะการหลั่งสารที่กระตุ้นให้เกิดอาการแพ้ต่อร่างกายเปลี่ยนแปลงไป ส่งผลให้ลดอาการบวมและอาการแพ้ผื่นคันต่างๆได้อย่างดี 
 ///// เทอร์เฟนาดีนมีรูปแบบการจัดจำหน่ายอย่างไร? ///// 
ยาเทอร์เฟนาดีนมีรูปแบบการจัดจำหน่ายเป็นยาเม็ดชนิดรับประทาน ขนาด 60 มิลลิกรัม/เม็ด 
 ///// เทอร์เฟนาดีนมีขนาดรับประทานอย่างไร? ///// 
ยาเทอร์เฟนาดีนมีขนาดรับประทานเช่น 
- ผู้ใหญ่และเด็กที่มีอายุ 12 ปีขึ้นไป: รับประทานครั้งละ 60 มิลลิกรัมวันละ 2 ครั้งเช้า -เย็นพร้อมอาหาร 
- เด็กอายุต่ำกว่า 12 ปี: ขนาดการใช้ยากับเด็กที่อายุต่ำกว่า 12 ปียังมิได้มีการจัดทำอย่าง เป็นทางการ 
*****หมายเหตุ: 
- 	ขนาดและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเทอร์เฟนาดีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
-  มีโรคประจำตัวต่างๆรวมทั้งกำลังกินยาอะไรอยู่ เพราะยาเทอร์เฟนาดีนอาจส่งผลให้อา การของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเทอร์เฟนาดีนสามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// เทอร์เฟนาดีนมีผลไม่พึงประสงค์อย่างไร? ///// 
ยาเทอร์เฟนาดีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น หัวใจเต้นเร็ว/หัวใจเต้นผิดจังหวะ ความดันโลหิตต่ำ ชีพจรเต้นผิดจังหวะ วิงเวียน ปวดศีรษะ อ่อนเพลีย ปวดเกร็ง/ปวดบีบในช่องท้อง คลื่นไส้ อาเจียน อยากอาหาร/หิวบ่อย ปาก-คอ-จมูกแห้ง ไอ เจ็บคอ อาจมีผู้ป่วยบางรายหลังจากได้รับยาเทอร์เฟนาดีนจะมีอาการดีซ่านและมีอาการตับอัก เสบตามมา 
สำหรับผู้ที่ได้รับยานี้เกินขนาดจะพบอาการปวดศีรษะรุนแรง รู้สึกสับสน คลื่นไส้มาก หัวใจเต้นผิดจังหวะจนถึงหยุดเต้น ผู้ป่วยบางรายอาจมีภาวะชักเกิดขึ้นด้วย หากพบอาการเหล่านี้ต้องรีบนำผู้ ป่วยส่งโรงพยาบาลทันที/ฉุกเฉิน 
 ///// มีข้อควรระวังการใช้เทอร์เฟนาดีนอย่างไร? ///// 
มีข้อควรระวังการใช้ยาเทอร์เฟนาดีนเช่น 
-  ห้ามใช้ยาเทอร์เฟนาดีนกับร่วมกับยาต้านเชื้อราเช่น Ketonazole, Itraconazole รวมถึงยาปฏิชีวนะบางชนิดเช่น Erythromycin และ Troleandomycin 
- ห้ามใช้กับผู้ที่แพ้ยาเทอร์เฟนาดีน 
-  ห้ามปรับขนาดรับประทานด้วยตัวเอง 
-  ระวังการใช้ยานี้กับผู้ป่วยโรคตับเช่น ตับแข็ง ตับอักเสบ, ผู้ป่วยโรคหัวใจเช่น หัวใจเต้นผิดจังหวะ 
- ระวังการใช้ยานี้กับผู้ป่วยที่มีระดับเกลือโพแทสเซียมหรือเกลือแมกนีเซียมในเลือดต่ำ 
-  ระวังการใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ การใช้ยานี้กับผู้ป่วยกลุ่มนี้จะต้องเป็นไปตามคำสั่งของแพทย์เท่านั้น 
-  ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
-  ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเทอร์เฟนาดีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// เทอร์เฟนาดีนมีปฏิกิริยาระหว่างยากับยาตัวอื่นอย่างไร? ///// 
ยาเทอร์เฟนาดีนมีปฏิกิริยาระหว่างยากับยาตัวอื่นเช่น การใช้ยาเทอร์เฟนาดีนร่วมกับยาหลายรายการอาจก่อให้เกิดภาวะหัวใจเต้นผิดจังหวะเช่น Amiodarone, Erythromycin, Ketoconazole, Itraconazole, Haloperidol, Sodium biphosphate (ยาระบาย), Methadone เพื่อมิให้เกิดอาการดังกล่าวควรหลีกเลี่ยงการใช้ยาร่วมกัน 
 ///// ควรเก็บรักษาเทอร์เฟนาดีนอย่างไร? ///// 
ควรเก็บยาเทอร์เฟนาดีนภายในอุณหภูมิห้องที่เย็น ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// เทอร์เฟนาดีนมีชื่ออื่นอีกไหม? ผลิตจากบริษัทอะไรบ้าง? ///// 
ยาเทอร์เฟนาดีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
https://en.wikipedia.org/wiki/Terfenadine [2015,July11] 
http://www.mims.com/THAILAND/Home/GatewaySubscription/?generic=terfenadine[2015,July11] 
http://www.users.globalnet.co.uk/~aair/terfenadine.htm[2015,July11] 
http://www.users.globalnet.co.uk/~aair/terfenadine.htm#TOC[2015,July11] 
http://edudrugs.com/S/Seldane.html[2015,July11] 
http://www.drugs.com/imprints/seldane-2695.html#related-documents [2015,July11] 
http://www.medindia.net/drugs/how_to_take_when_to_take_drugs/terfenadine.htm[2015,July11] 
http://www.rxlist.com/seldane-drug/overdosage-contraindications.htm [2015,July11] 
http://www.drugs.com/drug-interactions/terfenadine-index.html?filter=3&amp;generic_only=[2015,July11] 
http://www.drugs.com/drug-interactions/terfenadine-index.html?filter=3&amp;generic_only=#I [2015,July11] 
http://home.intekom.com/pharm/hmr/triludnt.html[2015,July11] 
http://drugs-about.com/drugs-t/terfenor.html [2015,July11] 
http://www.catalog.md/drugs/teldane.html[2015,July11]
