ยาลอซาร์แทน (Losartan)
 ///// ทั่วไป ///// 
ยาลอซาร์แทน (Losartan) เป็นยาที่ใช้ในการรักษาความดันโลหิตสูง จัดอยู่ในกลุ่มยา Angiotensin II receptor (type AT1) antagonist ในทางการแพทย์ยังนำยานี้มาช่วยชะลอภา วะไตวาย อันมีสาเหตุจากโรคเบาหวานได้ด้วย 
ยาลอซาร์แทน สามารถดูดซึมเข้าร่างกายได้ดีโดยการรับประทาน การใช้ร่วมกับยาขับ ปัสสาวะบางตัว สามารถเพิ่มประสิทธิผลในการรักษา และช่วยลดปริมาณการใช้ยาขับปัสสาวะดังกล่าวด้วย และมีการทดสอบการใช้ยานี้กับสัตว์ทดลองที่ตั้งครรภ์พบว่า สามารถก่อให้เกิดความพิการของตัวอ่อน จึงไม่สมควรใช้ยานี้กับหญิงมีครรภ์ อย่างไรก็ตามการใช้ยานี้ต้องได้รับคำสั่งจากแพทย์เท่านั้น 
 ///// ยาลอซาร์แทนมีสรรพคุณ(คุณสมบัติ)อย่างไร? ///// 
ยาลอซาร์แทน มีสรรพคุณรักษาอาการป่วยจากภาวะความดันโลหิตสูง รวมไปถึงโรคหลอดเลือดสมองตีบตัน 
 ///// ยาลอซาร์แทนมีกลไกการออกฤทธิ์อย่างไร? ///// 
หลังจากการรับประทานยาลอซาร์แทน ร่างกายจะทำการปรับเปลี่ยนเพิ่มการหลั่งพร้อมกับลดสารเคมีบางตัว และส่งผลให้หลอดเลือดเกิดการขยายตัวจึงส่งผลให้ความดันโลหิตลดต่ำลง 
 
 ///// ยาลอซาร์แทนมีรูปแบบการจัดจำหน่ายอย่างไร? ///// 
รูปแบบการจัดจำหน่ายที่มีในประเทศไทยเป็น ยาเม็ดขนาด 50 และ 100 มิลลิกรัม นอก จากนี้ยังมีบางสูตรตำรับ ที่ผสมยาขับปัสสาวะเพื่อสนับสนุนการรักษาด้วย 
 ///// ยาลอซาร์แทนมีขนาดรับประทานอย่างไร? ///// 
สามารถรับประทานยาลอซาร์แทนได้ทั้งก่อนและหลังอาหาร โดยขนาดรับประทานเริ่มต้นที่ 50 มิลลิกรัมวันละครั้ง เพื่อประสิทธิผลของการรักษาแพทย์อาจพิจารณาปรับขนาดรับประ ทานสูงสุดในผู้ใหญ่เป็น 100 มิลลิกรัมวันละครั้ง และในทางกลับกันหากผู้ป่วยได้รับยาอื่นร่วมในการรักษา เช่น ยาขับปัสสาวะ แพทย์สามารถพิจารณาปรับขนาดรับประทานลดลงเป็น 25 มิล ลิกรัมวันละครั้ง การสั่งจ่ายยานี้ตลอดจนถึงขนาดรับประทานต้องได้รับคำสั่งจากแพทย์เท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้งยาลอซาร์แทน ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มากแน่นหน้าอก หรือ หายใจลำบาก 
- มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือ เกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาต่างๆรวมทั้งยาลอซาร์แทน สามารถรับประทานเมื่อนึกขึ้นได้ ถ้าเว ลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาลอซาร์แทนมีผลไม่พึงประสงค์อย่างไร? ///// 
ผลไม่พึงประสงค์หรือผลข้างเคียงของยาลอซาร์แทน ได้แก่ 
-  อาจมีอาการวิงเวียนศีรษะ 
- ไม่ค่อยพบอาการผื่นคัน 
 ///// มีข้อควรระวังการใช้ยาลอซาร์แทนอย่างไร? ///// 
ห้ามใช้ยานี้กับผู้ที่แพ้ยานี้ 
- ห้ามใช้ยานี้ในหญิงตั้งครรภ์และหญิงที่อยู่ในภาวะให้นมบุตร 
-  ปรึกษาและพบแพทย์ทันทีที่เมื่อกินยานี้แล้ว มีอาการ ซึม คลื่นไส้ อาเจียน เกิดขึ้น รวมไปถึงมีอาการบวมของใบหน้า ริมฝีปาก หลอดลม กล่องเสียงและสายเสียง ที่อาจก่อให้เกิดการอุดตันของทางเดินหายใจ 
- ปฏิบัติตามข้อปฏิบัติพื้นฐานในการใช้ยาทุกชนิดเสมอ ซึ่งรวมถึงในการใช้ยาลอซาร์แทน 
 ///// ยาลอซาร์แทนมีปฏิกิริยาระหว่างยากับยาตัวอื่นอย่างไร? ///// 
การรับประทานยาลอซาร์แทนร่วมกับยาที่มีฤทธิ์ต่อต้านเชื้อวัณโรคและเชื้อรา สามารถลดระดับยาลอซาร์แทนซึ่งอยู่ในรูปที่ออกฤทธิ์ ทำให้ความสามารถในการรักษาความดันโลหิตสูงลด ลงไป ยาที่มีฤทธิ์ต่อต้านเชื้อวัณโรคและเชื้อราดังกล่าว เช่น ไรแฟมฟิซิน (Rifampicin) และ ฟลูโคนาโซล( Fluconazole) 
 ///// ควรเก็บรักษายาลอซาร์แทนอย่างไร? ///// 
สามารถเก็บยาลอซาร์แทนที่อุณหภูมิห้อง โดยบรรจุในภาชนะที่ปิดสนิท พ้นแสงสว่าง และเด็กเล็ก 
 ///// ยาลอซาร์แทนมีชื่ออื่นอีกไหม? ผลิตจากบริษัทอะไรบ้าง? ///// 
 ///// บรรณานุกรม ///// 
http://www.mims.com/Thailand/drug/info/Cozaar/?type=full#Dosage [2013,April24]. 
http://www.nlm.nih.gov/medlineplus/druginfo/meds/a695008.html [2013,April24]. 
http://en.wikipedia.org/wiki/Losartan#cite_note-1 [2013,April24].
