ยาอะทีโนลอล (Atenolol)
 ///// บทนำ ///// 
อะทีโนลอล (Atenolol) เป็นกลุ่มยาที่จัดอยู่ในกลุ่มเบต้าบล็อคเกอร์/Beta-blocker ใช้รักษาโรคทางหลอดเลือดของหัวใจ ถูกสังเคราะห์และนำมาใช้ในปี พ.ศ. 2519 ข้อดีของยานี้คือไม่ซึมผ่านเข้าสู่ระบบประสาทส่วนกลางจึงสามารถหลีกเลี่ยงผลข้างเคียงที่จะเกิดต่อสมอง 
ในทางการแพทย์ยานี้ถูกนำมาใช้รักษาสภาวะความดันโลหิตสูง ภาวะหัวใจขาดเลือด ภาวะหัวใจล้มเหลวชนิดฉับพลัน ภาวะหัวใจเต้นผิดจังหวะชนิด Superaventicular tachycardia ในบางครั้งยังถูกนำไปรักษาผู้ป่วยที่เสพติดเหล้า ช่วยบำบัดภาวะไทรอยด์ฮอร์โมนสูง (ไท รอยด์เป็นพิษ) หรือแม้แต่ใช้ป้องกันการเกิดไมเกรน (Migraine) เป็นต้น 
 ///// ยาอะทีโนลอลเมีสรรพคุณ (คุณสมบัติ) อย่างไร? ///// 
ยาอะทีโนลอลใช้รักษาโรคเกี่ยวกับระบบหัวใจและหลอดเลือดเช่น ลดความดันโลหิตสูง (Hypertension), หัวใจเต้นผิดจังหวะชนิด Supraventicular tachycardia &amp; ventricular tachycardia, ภาวะกล้ามเนื้อหัวใจขาดเลือด (Angina), ภาวะกล้ามเนื้อหัวใจตาย (Myocardial Infarction) และป้องกันการเกิดไมเกรน (Migraine) 
 ///// ยาอะทีโนลอลออกฤทธิ์อย่างไร? ///// 
ยาอะทีโนลอลออกฤทธ์โดยจะปิดกั้นการทำงานของสารเคมีบางตัวในร่างกายที่เรียกว่า Catecholamines ทำให้ลดอัตราการเต้นของหัวใจและหลอดเลือดบีบตัวน้อยลงส่งผลให้ความดันโลหิตลดลง 
 ///// ยาอะทีโนลอลมีรูปแบบจัดจำหน่ายอย่างไร? ///// 
ยาอะทีโนลอลมีรูปแบบการจัดจำหน่ายเป็นยาเม็ด ขนาด 25, 50  และ 100 มิลลิกรั 
 ///// ยาอะทีโนลอลมีขนาดรับประทานอย่างไร? ///// 
ขนาดของยาอะทีโนลอลที่รับประทานในผู้ใหญ่และเด็กมีขนาดที่ต่างกัน สามารถรับประ ทานยาก่อนหรือหลังอาหารก็ได้ การดูดซึมเข้าร่างกายได้รวดเร็วและเริ่มออกฤทธิ์ภายใน 2 - 4ชั่วโมงหลังกินยา แต่ไม่ควรซื้อยากินเอง ต้องได้รับคำแนะนำการใช้ยาจากแพทย์หรือเภสัชกรเท่านั้น 
ขนาดใช้รักษาความดันโลหิตสูง รักษาภาวะเจ็บหน้าอก (Angina Pectoris) และป้องกันไมเกรน (Migraine) รับประทานในปริมาณสูงสุดไม่เกิน 100 มิลลิกรัมต่อวัน 
การได้รับยาเกินขนาดจะทำให้เกิดภาวะความดันโลหิตต่ำ หัวใจเต้นช้า หลอดลมหดเกร็ง น้ำตาลในเลือดต่ำ ซึ่งรักษาแก้ไขโดยการล้างท้องหรือทำให้อาเจียนเอายาออกมา 
*****หมายเหตุ: 
ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ผู้รักษาได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอะทีโนลอล ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอะทีโนลอลอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// ยาอะทีโนลอลมีผลไม่พึงประสงค์ไหม? ///// 
ยาอะทีโนลอลมีผลข้างเคียงหรือผลไม่พึงประสงค์คือ อาจก่อให้เกิดภาวะหลอดลมตีบและมีอาการโรคหืด อ่อนเพลีย ปวดศีรษะ นอนไม่หลับ ง่วงนอน หงุดหงิด รบกวนระบบทาง เดินอาหาร ท้องเสีย ท้องผูก น้ำลายแห้ง/ปากแห้ง รวมถึงความรู้สึกสัมผัสสูญเสีย 
 ///// ยาอะทีโนลอลมีปฏิกิริยากับยาตัวอื่นไหม? ///// 
ยาอะทีโนลอลมีปฏิกิริยากับยาตัวอื่น (ปฎิกิริยาระหว่างยา) ได้ดังนี้ 
- เมื่อกินร่วมกับยาที่ใช้รักษาภาวะหัวใจเต้นผิดจังหวะสามารถก่อให้เกิดอาการหัวใจเต้นช้าลง ซึ่งกลุ่มยาที่ใช้รักษาภาวะหัวใจเต้นผิดจังหวะเช่น อะมิโอดาร์โรน (Amiodarone ) 
- เมื่อกินร่วมกับยาปฎิชีวนะสามารถส่งผลให้ฤทธิ์ในการรักษาของยาอะทีโนลอลลดลง ซึ่งกลุ่มยาปฎิชีวนะดังกล่าวเช่น แอมพิซิลลิน (Ampicillin) ไรแฟมพิซิน (Rifampicin) 
- เมื่อกินร่วมกับยาบำรุงกระดูกเช่น แคลเซียม จะทำให้ระดับยาอะทีโนลอลในกระแสเลือดลด ลงมากกว่า 50% 
 ///// มีข้อควรระวังไหมเมื่อกินยาอะทีโนลอล? ///// 
ข้อควรระวังข้อห้ามเมื่อใช้ยาอะทีโนลอลเช่น 
- ห้ามใช้ยากับผู้ที่แพ้ยานี้ หญิงตั้งครรภ์ ผู้ที่มีภาวะหัวใจเต้นช้าผิดปกติ ผู้ที่มีภาวะการไหลเวียนของเลือดบริเวณหัวใจผิดปกติ 
- ระวังการใช้ยาอะทีโนลอลกับผู้สูงอายุ เด็ก หญิงที่อยู่ในภาวะให้นมบุตร ผู้ที่มีภาวะตับและ/หรือไตทำงานผิดปกติ ผู้ป่วยโรคเบาหวาน ผู้ป่วยที่มีภาวะหัวใจล้มเหลวอย่างเฉียบพลัน 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
********** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมถึงยาอะทีโนลอลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาอะทีโนลอลอย่างไร? ///// 
ควรเก็บรักษายาอะทีโนลอลภายใต้อุณหภูมิ 20 - 25 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บยาให้พ้นแสงแดดและความชื้น ควรเก็บยาให้พ้นมือเด็กและสัตว์เลี้ยง และไม่เก็บยาให้องน้ำ หรือในรถยนต์ 
 ///// ยาอะทีโนลอลมีชื่ออื่นๆอีกไหม? ผลิตโดยบริษัทอะไรบ้าง? ///// 
ชื่อยาชื่อการค้าและบริษัทผู้ผลิตยาอะทีโนลอลที่จำหน่ายในประเทศไทยเช่น 
 ///// บรรณานุกรม ///// 
1. Drug Information Handbook 20th edition with Charles Flacy RPh. Ms, Pharm D FCSHP , Lora L.Armstrong RPh, PharmD BCPS , Morton P.Goldman, RPh, PharmD BCPS,FCCP , Leonard L. RPh. BSPharm 
      2. http://www.mims.com/THAILAND/Home/GatewaySubscription/?generic=atenolol [2015,April25]
