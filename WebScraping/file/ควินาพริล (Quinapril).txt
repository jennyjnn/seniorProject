ควินาพริล (Quinapril)
 ///// บทนำ ///// 
ยาควินาพริล (Quinapril) เป็นยาที่จัดอยู่ในกลุ่มเอซีอี อินฮิบิเตอร์ (ACE inhibitor, Angio tensin converting enzyme inhibitor) ถูกนำมาใช้รักษาโรคความดันโลหิตสูง โรคหัวใจล้มเหลว สามารถใช้เป็นยาเดี่ยวๆในการรักษาหรือจะใช้ร่วมกับยาอื่นเช่น Thiazide หรือ Digoxin ซึ่งขึ้นอยู่กับดุลยพินิจของแพทย์ ข้อห้ามใช้บางประการที่ควรทราบของยาควินาพริลได้แก่ 
- มีประวัตแพ้ยากลุ่มเอซีอี อินฮิบิเตอร์ โดยมีอาการบวมทั้งตัวจากหลอดเลือดแดงขยายตัว               จากภูมิแพ้หรือที่เรียกว่า Agioedema 
- แพ้ยาควินาพริลโดยตรง 
- เป็นผู้ป่วยด้วยโรคไต โรคตับ รวมถึงสตรีตั้งครรภ์ด้วยมีรายงานทางคลินิกว่ายานี้สามารถส่ง ผลให้ทารกในครรภ์เสียชีวิตได้ 
ทั้งนี้ ก่อนการสั่งจ่ายยานี้แพทย์มักจะซักถามประวัติสุขภาพอาทิเช่น 
- มีประวัติแพ้ยาอะไรบ้าง ปัจจุบันรับประทานยาอะไรอยู่หรือไม่ 
- ป่วยเป็นโรคไต โรคตับ โรคหัวใจ โรคที่เกี่ยวกับไขกระดูก โรคเส้นเลือดเช่น เส้นเลือดในสมองตีบตัน (อ่านเพิ่มเติมในเว็บ haamor.com บทความเรื่อง อัมพาต อัมพฤกษ์: โรคหลอดเลือดสมอง) 
- อยู่ในภาวะขาดน้ำและมีโรคความดันโลหิตต่ำหรือไม่ 
- หากเป็นสตรีอยู่ในภาวะตั้งครรภ์หรือภาวะเลี้ยงดูบุตรด้วยน้ำนมมารดาหรือไม่ 
หลังการจ่ายยานี้แพทย์อาจจะสำทับเรื่องอาการต่างๆที่อาจเกิดขึ้นกับผู้ป่วยได้เช่น 
- ยานี้อาจทำให้มีอาการวิงเวียน ปวดศีรษะเล็กน้อย หรือเป็นลม 
- ห้ามรับประทานยานี้ร่วมกับเครื่องดื่มที่มีแอลกอฮอล์ด้วยจะทำให้วิงเวียนได้มากขึ้น 
- หากมีอาการบวมตามใบหน้า-คอ-มือ-เท้า ต้องรีบมาพบแพทย์/มาโรงพยาบาลโดยเร็ว/ทันที/ฉุกเฉินด้วยเป็นอาการแพ้ยาแบบหนึ่งที่สามารถเกิดขึ้นได้ 
หากพบอาการไอแห้งๆ (ไอไม่มีเสมหะ) หลังใช้ยานี้ควรต้องกลับมาปรึกษาแพทย์/มาโรงพยา บาลก่อนนัดเพื่อให้แพทย์พิจารณาปรับการรักษา 
- หากเกิดความดันโลหิตต่ำมากควรต้องกลับมาพบแพทย์/มาโรงพยาบาลโดยเร็วก่อนนัดเพื่อแพทย์พิจารณาปรับการรักษา 
- ยานี้อาจจะรบกวนการออกฤทธิ์และลดประสิทธิภาพของยาต้านเบาหวานส่งผลให้ระดับน้ำ ตาลในเลือดสูงขึ้นได้ 
- แพทย์มักจะไม่จ่ายยานี้ให้กับเด็กด้วยข้อมูลทางคลินิกเรื่องการใช้ยาควินาพริลกับเด็กยังมีไม่เพียงพอ 
หากพิจารณาเรื่องการกระจายตัวของยานี้ในร่างกายจะพบว่า ยาควินาพริลถูกออกแบบให้เป็นยาชนิดรับประทาน แต่ไม่ควรรับประทานพร้อมอาหารที่มีไขมันมากด้วยจะลดการดูดซึมของยานี้ เมื่อยาเข้าสู่กระแสเลือดจะเข้าจับกับพลาสมาโปรตีนได้ประมาณ 97% ก่อนที่จะถูกส่งไปเผาผลาญที่ตับ ถึงแม้ยานี้สามารถซึมผ่านเข้าน้ำนมมารดาได้เล็กน้อยแต่ก็ควรหลีกเลี่ยงการใช้ยากับมารดาที่เลี้ยงดูบุตรด้วยน้ำนมของตนเอง และร่างกายคนเราต้องใช้เวลาประมาณ 3 ชั่วโมงเพื่อการขับยานี้ออกจากกระแสเลือดเป็นปริมาณครึ่งหนึ่งโดยผ่านทิ้งไปกับปัสสาวะและอุจจาระ 
ยาควินาพริลที่วางจำหน่ายในบ้านเรามีหลายขนาดความแรงตั้งแต่ขนาด 5 มิลลิกรัมจนถึง 40 มิลลิกรัม การใช้ยาได้อย่างเหมาะสมปลอดภัยจึงต้องเป็นไปตามคำสั่งแพทย์เท่านั้น และผู้ป่วยไม่สมควรไปหาซื้อยานี้มารับประทานด้วยตนเอง 
 ///// ควินาพริลมีสรรพคุณ (คุณสมบัติ) อย่างไร? ///// 
ยาควินาพริลมีสรรพคุณ/ข้อบ่งใช้เช่น 
- รักษาโรคความดันโลหิตสูงโดยจะใช้เป็นยาเดี่ยวหรือใช้ร่วมกับยาขับปัสสาวะกลุ่มไทอะ ไซด์ (Thiazide-type diuretics) 
- รักษาโรคหัวใจล้มเหลว 
 ///// ควินาพริลมีกลไกการออกฤทธิ์อย่างไร? ///// 
กลไกการออกฤทธิ์ของยาควินาพริลคือ ตัวยาจะเข้าไปยับยั้งการเปลี่ยนแปลงสาร Angio tensin I ไปเป็น Angiotensin II ซึ่งเป็นสารที่ทำให้เกิดภาวะหลอดเลือดหดตัวส่งผลให้เกิดความดันโลหิตสูง เมื่อกลไกดังกล่าวโดนปิดกั้นจากตัวยานี้จะทำให้การหดตัวของหลอดเลือดกลับมาสู่ภาวะปกติ จึงทำให้ความดันโลหิตลดต่ำลง 
 ///// ควินาพริลมีรูปแบบการจัดจำหน่ายอย่างไร? ///// 
ยาควินาพริลมีรูปแบบการจัดจำหน่ายเช่น 
- ยาเม็ดชนิดรับประทาน ขนาด 5, 10, 20 และ 40 มิลลิกรัม/เม็ด 
- ยาเม็ดที่ผสมร่วมกับยา Hydrochlorothiazide เช่น                                                         Quinapril 10 mg + Hydrochlorothiazide 12.5 mg. 
	Quinapril 20 mg + Hydrochlorothiazide 12.5 mg 
 ///// ควินาพริลมีขนาดรับประทานอย่างไร? ///// 
ยาควินาพริลมีขนาดรับประทานเช่น 
ก. สำหรับรักษาโรคความดันโลหิตสูง: 
- ผู้ใหญ่: เริ่มต้นรับประทาน 10 - 20 มิลลิกรัมวันละครั้ง การรับประทานยานี้ในช่วงแรกๆ ให้รับประทานก่อนนอนหรือแบ่งรับประทาน 2 ครั้งเช้า - เย็น สำหรับผู้ป่วยที่ต้องรับประทานยาขับปัสสาวะร่วมด้วย อาจเริ่มรับประทานยาควินาพริล 5 มิลลิกรัมวันละครั้ง จากนั้นให้คอยตรวจสอบความดันโลหิตควบคู่กันไปและปรับยาตามคำแนะนำของแพทย์ผู้รักษาเท่านั้น โดยทั่วไปขนาดรับ ประทานที่ใช้คงระดับการรักษาอยู่ที่ 20 - 80 มิลลิกรัม/วันโดยอาจรับประทานวันละครั้งหรือแบ่งรับ ประทานวันละ 2 ครั้งก็ได้ตามคำแนะนำของแพทย์ผู้รักษา 
- ผู้สูงอายุ: รับประทานเริ่มต้นที่ 10 มิลลิกรัมวันละครั้ง หรือแบ่งรับประทานเป็น 2 ครั้ง/วัน และต้องคอยตรวจสอบระดับความดันโลหิตควบคู่กันไป 
ข. สำหรับรักษาภาวะหัวใจล้มเหลว: 
- ผู้ใหญ่และผู้สูงอายุ: เริ่มต้นรับประทานครั้งละ 5 มิลลิกรัมวันละ 2 ครั้งเช้า - เย็น และอาจปรับขนาดรับประทานตามคำแนะนำของแพทย์ผู้รักษาที่อาจปรับขนาดรับประทานระหว่างช่วงสัปดาห์ได้อีก 20 - 40 มิลลิกรัมโดยแบ่งรับประทาน 2 ครั้ง 
*อนึ่ง: 
- ควรรับประทานยานี้ช่วงท้องว่าง และรับประทานยาให้ตรงเวลา 
- ในเด็ก: ยังไม่มีข้อมูลการศึกษาที่แน่ชัดถึงผลข้างเคียงและขนาดการใช้ยานี้ในเด็ก การใช้ยานี้ในเด็กจึงอยู่ในดุลพินิจของแพทย์ผู้รักษา 
 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาควินาพริล ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆเช่น โรคหัวใจ โรคไต โรคตับ โรคเบาหวาน รวมทั้งกำลังกินยาอะไรอยู่ เพราะยาควินาพริลอาจส่งผลให้อาการของโรคเหล่านั้นรุนแรงขึ้นหรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทรวมถึงยาควินาพริลสามารถผ่านทางน้ำนมหรือรกและเข้าสู่ทารก จนก่อให้เกิดผลข้าง เคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาควินาพริลสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ควินาพริลมีผลไม่พึงประสงค์อย่างไร? ///// 
การใช้ยาควินาพริลสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น มีอาการ วิงเวียน ปวดศีรษะ อ่อนแรง มีผื่นคัน เกลือโพแทสเซียมในเลือดสูง เจ็บหน้าอก ดีซ่าน คลื่นไส้ อาเจียน ท้องเสีย ปวดกล้ามเนื้อ ปวดหลัง 
- อาการข้างเคียงที่รุนแรง: เช่น มีภาวะความดันโลหิตต่ำ และโรคตับแข็ง 
- หากแพ้ยานี้: เช่น จะมีอาการบวมตามใบหน้า-มือ-เท้า หรือที่เรียกว่า Angioedema 
- ภาวะที่ผู้ป่วยได้รับยานี้เกินขนาด: เช่น มีอาการความดันโลหิตต่ำอย่างรุนแรง 
*ทั้งนี้ หากพบอาการแพ้ยาหรือได้รับยาเกินขนาดต้องรีบนำตัวผู้ป่วยส่งโรงพยาบาลทันที/ฉุกเฉิน 
 ///// มีข้อควรระวังการใช้ควินาพริลอย่างไร? ///// 
มีข้อควรระวังการใช้ยาควินาพริลเช่น 
- ห้ามใช้กับผู้ที่แพ้ยานี้หรือมีประวัติแพ้ยาในกลุ่มเอซีอี อินฮิบิเตอร์ 
- ห้ามใช้ยานี้กับผู้ป่วยโรคเบาหวาน 
- ห้ามใช้ยานี้กับสตรีตั้งครรภ์ เด็ก และหลีกเลี่ยงการใช้ยากับสตรีที่อยู่ในภาวะให้นมบุตร 
- ห้ามปรับขนาดรับประทานยานี้ด้วยตนเอง 
- ระวังการใช้ยานี้กับผู้ที่อยู่ในภาวะท้องเสียด้วยอาจทำให้เกิดภาวะสมดุลของเกลือแร่ในร่างกายผิดปกติไป 
- ระวังการใช้ยาในผู้ป่วยที่อยู่ในภาวะหัวใจล้มเหลวขั้นรุนแรงด้วยอาจทำให้เกิดอาการบวมแบบแพ้ยานี้ (Angioedema) 
- ระวังการใช้ยากับผู้ป่วยโรคไต โรคตับ 
- คอยตรวจสอบและควบคุมความดันโลหิตให้เป็นปกติอยู่ตลอดเวลาตามแพทย์แนะนำ 
- พบแพทย์/มาโรงพยาบาลตามนัดหมายอย่างสม่ำเสมอ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาควินาพริลด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควินาพริลมีปฏิกิริยาระหว่างยากับยาตัวอื่นอย่างไร? ///// 
ยาควินาพริลมีปฏิกิริยาระหว่างยากับยาตัวอื่นเช่น 
- การใช้ยาควินาพริลร่วมกับยาที่เสริมเกลือโพแทสเซียมอาจทำให้เกิดภาวะเกลือโพแตส เซียมในร่างกายเกิน (Hyperkalaemia, อาการเช่น หัวใจเต้นผิดปกติ คลื่นไส้ กล้ามเนื้ออ่อนแรง) หากจำเป็นต้องใช้ยาร่วมกันแพทย์จะปรับขนาดรับประทานให้เหมาะสมเป็นกรณีไปเช่น ยา Potas sium chloride 
- หลีกเลี่ยงการใช้ยาควินาพริลร่วมกับยา Lithium ด้วยจะทำให้ความเข้มข้นในกระแสเลือดของยา Lithium เพิ่มสูงขึ้นจนอาจเกิดอาการพิษ/ผลข้างเคียงรุนแรงของยา Lithium ติดตามมา 
- การใช้ยาควินาพริลร่วมกับยาปฏิชีวนะบางตัวเช่น Tetracycline อาจทำให้การดูดซึมของยาปฏิชีวนะดังกล่าวลดน้อยจนประสิทธิภาพของการรักษาลดลง หากไม่มีความจำเป็นใดๆควรหลีกเลี่ยงการใช้ร่วมกัน 
- การใช้ยาควินาพริลร่วมกับยา Amiloride อาจทำให้ระดับโพแทสเซียมในร่างกายเพิ่มสูงขึ้น จนทำให้เกิดภาวะขาดน้ำ และมีภาวะของไตวาย เบาหวาน/น้ำตาลในเลือดสูง หัวใจล้มเหลว ติดตามมา แนะนำให้หลีกเลี่ยงการใช้ยาทั้ง 2 ตัวร่วมกัน 
 ///// ควรเก็บรักษาควินาพริลอย่างไร? ///// 
ควรเก็บยาควินาพริลในช่วงอุณหภูมิ 15 - 30 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในรถยนต์หรือในห้องน้ำ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ควินาพริลมีชื่ออื่นอีกไหม? ผลิตจากบริษัทอะไรบ้าง? ///// 
ยาควินาพริลที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
https://en.wikipedia.org/wiki/Quinapril  [2015,Aug1] 
http://www.drugs.com/cdi/quinapril.html [2015,Aug1] 
http://mims.com/MALAYSIA/Home/GatewaySubscription/?generic=quinapril [2015,Aug1] 
http://www.mims.com/India/drug/info/quinapril/?type=full&amp;mtype=generic#Dosage [2015,Aug1]
