รัลทิเทรกเซด (Raltitrexed)
 ///// บทนำ ///// 
ยารัลทิเทรกเซด(Raltitrexed) จัดว่าเป็นหนึ่งรายการของยาเคมีบำบัดที่ใช้รักษาโรคมะเร็งลำไส้ใหญ่(Colorectal cancer) บางกรณีแพทย์ก็นำมาใช้บำบัดโรคมะเร็งของเยื่อหุ้มปอด (Malignant mesothelioma) มีกลไกการออกฤทธิ์ในลักษณะที่เรียกว่า แอนติเมตาโบไลท์ (Antimetabolite) โดยตัวยาชนิดนี้จะยับยั้งการสังเคราะห์สารพันธุกรรม อย่างเช่น DNA หรือ RNA ของเซลล์มะเร็งและเซลล์ปกติไปพร้อมกัน  การใช้ยานี้กับผู้ป่วยมะเร็งจะให้เป็นรอบการรักษาทุกๆ 3 สัปดาห์ 
ยารัลทิเทรกเซดมีรูปแบบเภสัชภัณฑ์เป็นยาฉีด  เมื่อตัวยาเข้าสู่กระแสเลือดจะเกิดการรวมตัวกับพลาสมาโปรตีนประมาณ 93%  ร่างกายจะต้องใช้เวลาประมาณ 198 ชั่วโมงเพื่อกำจัดยาชนิดนี้/ยานี้ออกจากกระแสเลือดโดยผ่านทิ้งไปกับปัสสาวะและอุจจาระ 
การใช้ยารัลทิเทรกเซดมีข้อจำกัดและข้อควรระวังที่ผู้บริโภค/ผู้ป่วยควรทราบดังนี้ 
- ผู้ป่วยที่มีโรคตับ หรือโรคไต หรือโรคหัวใจเต้นผิดจังหวะ จัดอยู่ในกลุ่มเสี่ยงต่อการ	  ได้รับพิษ(ผลข้างเคียงรุนแรง)จากยารัลทิเทรกเซดได้มากและรุนแรง จึงถือเป็นข้อห้ามใช้ยานี้กับผู้ป่วยกลุ่มดังกล่าว 
- ต้องป้องกันการตั้งครรภ์ขณะที่ได้รับยารัลทิเทรกเซด  สตรีสามารถกลับมาตั้งครรภ์	  ได้หลังจากหยุดการใช้ยานี้ไปแล้วนาน 3 เดือนเป็นอย่างต่ำ 
- ห้ามใช้กับสตรีมีครรภ์/ตั้งครรภ์ด้วยตัวยามีผลทำให้ทารกในครรภ์พิการหรือไม่ก็เสียชีวิต 
- การจะใช้ยารัลทิเทรกเซดกับสตรีในภาวะให้นมบุตร จะต้องเปลี่ยนการเลี้ยงนมมารดา  ไปเป็นนมผงดัดแปลงกับทารก ทั้งนี้เพื่อป้องกันการส่งผ่านตัวยารัลทิเทรกเซดไปทางน้ำนมของมารดา 
- ผู้ป่วยที่ได้รับยานี้ไปแล้ว 2–3 วัน จะเริ่มมีอาการ คลื่นไส้  อาเจียน  แพทย์มักจะ 	  สั่งจ่ายยาบรรเทาอาการคลื่นไส้อาเจียน/ยาแก้คลื่นไส้ อย่างเช่น Metoclopramide มาให้ด้วย 
- ผู้ป่วยบางกลุ่มที่มีอาการของระบบทางเดินอาหาร เช่น ท้องเสียหลายครั้ง/วัน   	  ปวดท้อง  เกิดแผลในกระเพาะอาหาร  เหล่านี้ แพทย์จะทำการปรับขนาดการใช้ยานี้ลดลง 
- *กรณีได้รับยานี้เกินขนาด แพทย์จะช่วยเหลือผู้ป่วยด้วยการใช้ ยาLeucovorin เพื่อ	  ต้านพิษของยารัลทิเทรกเซด 
ทั้งนี้ เพื่อความปลอดภัยจากการได้รับยารัลทิเทรกเซด  ผู้ป่วยจะต้องมารับการตรวจร่างกายเป็นระยะๆตามแพทย์นัดเพื่อดูผลการตรวจเลือดว่า เกิดภาวะโลหิตจางหรือไม่  ตรวจสภาพการทำงานของหัวใจว่า ยังเต้นเป็นปกติ หรือมีอาการบวมตามร่างกายเกิดขึ้นและอื่นๆอีกหลายประการ  ผู้ป่วยควรให้ความร่วมมือและมาพบแพทย์/มาโรงพยาบาลตามแพทย์นัดหมายทุกครั้ง 
 
 ///// รัลทิเทรกเซดมีสรรพคุณ(คุณสมบัติ)อย่างไร? ///// 
รัลทิเทรกเซดมีสรรพคุณ/ข้อบ่งใช้ เช่น 
- รักษาโรคมะเร็งลำไส้ใหญ่ 
- บำบัดโรคมะเร็งของเยื่อหุ้มปอด 
 
 ///// รัลทิเทรกเซดมีกลไกการออกฤทธิ์อย่างไร? ///// 
ยารัลทิเทรกเซดเป็นยาในกลุ่ม Folate antimetabolites สามารถออกฤทธิ์ยับยั้งการทำงานของเอนไซม์หลายตัวโดยเฉพาะอย่างยิ่ง Thymidylate synthase ซึ่งเป็นเอนไซม์ที่มีความสำคัญในกระบวนการสังเคราะห์สารพันธุกรรมอย่างเช่น DNA ของเซลล์มะเร็ง                 จากกลไกนี้ทำให้เซลล์มะเร็งหยุดการสร้างสารพันธุกรรมของตัวมัน ทำให้ขาดคุณสมบัติในการแบ่งเซลล์ และส่งผลให้เซลล์มะเร็งตายลง 
 
 ///// รัลทิเทรกเซดมีรูปแบบการจัดจำหน่ายอย่างไร? ///// 
ยารัลทิเทรกเซดมีขนาดการบริหารยารัลทิเทรกเซดมีรูปแบบการจัดจำหน่าย เช่น 
- ยาฉีดชนิดผงปราศจากเชื้อ ที่ประกอบด้วยตัวยา Raltitrexed ขนาด 2 มิลลิกรัม/ขวด 
 ///// รัลทิเทรกเซดมีขนาดการบริหารยาอย่างไร? ///// 
บทความนี้ขอยกตัวอย่างขนาดการบริหารยา/ใช้ยารัลทิเทรกเซดเฉพาะเพื่อสำหรับรักษามะเร็งลำไส้ใหญ่ เช่น 
- ผู้ใหญ่: ให้ยาโดยหยดเข้าหลอดเลือดดำ 3 มิลลิกรัม/พื้นที่ผิวของร่างกาย 1 ตารางเมตร และใช้เวลาให้ยานานแต่ละครั้งมากกว่า 15 นาทีขึ้นไป ผู้ป่วยต้องมารับยานี้ทุก 3 สัปดาห์ 
- เด็ก:   ยังไม่มีข้อมูลความปลอดภัยในการใช้ยานี้ในเด็ก 
อนึ่ง: 
- ห้ามใช้ยานี้เกิน 3 มิลลิกรัม/พื้นที่ผิวของร่างกาย  1 ตารางเมตร 
- การเตรียมยาฉีด ให้ละลายยารัลทิเทรกเซดกับน้ำกลั่นที่ปราศจากเชื้อปริมาณ		  4 มิลลิลตร เขย่าจนตัวยาละลายหมด  จากนั้นนำสารละลายยาไปผสมกับ 		  0.9% Sodium Chloride หรือสารละลาย  5% dextrose เป็นปริมาณ 50–250 มิลลิลิตร แล้วจึงหยดสารละลายยาเข้าหลอดเลือดดำของผู้ป่วย 
- ห้ามผสมยาชนิดอื่นใดลงในสารละลายยารัลทิเทรกเซดเพื่อฉีดให้ผู้ป่วย   		  พร้อมๆกันในครั้งเดียว 
- ผู้ป่วยโรคไต  แพทย์อาจต้องลดขนาดการใช้ยานี้ลงมา โดยประเมินจากค่าครีอะตินีน เคลียรานซ์(Creatinine clearance)ของผู้ป่วย  เช่น 
ก. ครีอะตินีนเคลียรานซ์ มากกว่า 65 มิลลิลิตร/นาที ใช้ยานี้ขนาด 3 มิลลิกรัม/พื้นที่ผิวหนัง 1 ตารางเมตร ทุกๆ 3 สัปดาห์ 
ข. ครีอะตินีนเคลียรานซ์ น้อยกว่า 25 มิลลิลิตร/นาที  ห้ามใช้ยารัลทิเทรกเซดเด็ดขาด 
ค. ครีอะตินีนเคลียรานซ์อยู่ในช่วง 25–54 มิลลิลิตร/นาที ใช้ยานี้ขนาด 1.5 มิลลิกรัม/พื้นที่ผิวหนัง 1 ตารางเมตร ทุกๆ 4 สัปดาห์ 
ง. ครีอะตินีนเคลียรานซ์อยู่ในช่วง 55–65 มิลลิลิตร/นาที ใช้ยาขนาด 2.25 มิลลิกรัม/พื้นที่ผิวหนัง 1 ตารางเมตร ทุกๆ 4 สัปดาห์ 
*****หมายเหตุ:	 ขนาดยาและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยารัลทิเทรกเซด  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก   ขึ้นผื่น หรือ แน่นหายใจติดขัด/หายใจขัด/ หายใจลำบาก 
- มีโรคประจำตัวต่างๆ อย่างเช่น  โรคไต  หร์อ มีภูมิต้านทาน/ภูมิคุ้มกัน/ภูมิคุ้มกันต้านทานโรคของร่างกายต่ำ รวมทั้งกำลังกินยา/ใช้ยาอะไรอยู่ เพราะยารัลทิเทรกเซดอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                    เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมมารับการฉีดยาควรทำอย่างไร? ///// 
การใช้ยาเคมีบำบัดซึ่งรวมถึงยารัลทิเทรกเซดต้องอาศัยความต่อเนื่อง ผู้ป่วยจะต้องได้รับยานี้จนครบเทอมของการรักษา และต้องเตรียมความพร้อมของสภาพร่างกายผู้ป่วยเพื่อมารับการให้ยานี้ตามแพทย์ พยาบาล เภสัชกร แนะนำ  กรณีที่ผู้ป่วยไม่ได้มารับการฉีดยานี้ตามที่แพทย์นัดหมาย  ให้รีบแจ้งและทำการนัดหมายกับเจ้าหน้าที่ที่เกี่ยวข้อง เพื่อการรับยาครั้งใหม่โดยเร็ว 
 
 ///// รัลทิเทรกเซดมีผลไม่พึงประสงค์อย่างไร? ///// 
ยารัลทิเทรกเซดสามารถก่อให้เกิด ผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกาย ดังนี้ เช่น 
- ผลต่อระบบเลือด: เช่น เกิดภาวะโลหิตจาง  เกล็ดเลือดต่ำ 
- ผลต่อระบบทางเดินอาหาร: เช่น คลื่นไส้อาเจียน  ปวดท้อง  กระเพาะอาหารอักเสบ                                  ท้องเสียหรือไม่ก็ท้องผูก   อาหารไม่ย่อย 
- ผลต่อระบบประสาท: เช่น ปวดศีรษะ  มีไข้ 
- ผลต่อระบบหัวใจและหลอดเลือด:เช่น  มือ-เท้าบวม 
- ผลต่อตับ: เช่น เอนไซม์การทำงานของตับในเลือดสูงขึ้น 
- ผลต่อไต:  เช่น ค่าครีอะตินีน(Creatinine)ในเลือดเพิ่มขึ้น 
- ผลต่อผิวหนัง:  เช่น เกิดผื่นคัน  ผมร่วง 
- ผลต่อระบบเผาผลาญพลังงานของร่างกาย: เช่น น้ำหนักตัวลด 
- ผลต่อตา:  เช่น เยื่อตาอักเสบ 
- ผลต่อระบบภูมิคุ้มกันต้านทานโรคของร่างกาย:  เช่น ติดเชื้อในกระแสเลือดได้ง่าย 
 
 ///// มีข้อควรระวังการใช้รัลทิเทรกเซดอย่างไร? ///// 
มีข้อควรระวังการใช้ยารัลทิเทรกเซด เช่น 
- ห้ามใช้กับผู้ที่แพ้ยานี้ หรือแพ้ส่วนประกอบในสูตรตำรับยานี้ 
- ห้ามใช้กับผู้ที่มีค่า Creatinine clearance น้อยกว่า 25 มิลลิลิตร/นาที 
- ห้ามใช้ยานี้กับสตรีมีครรภ์  สตรีที่อยู่ในภาวะให้นมบุตร และเด็ก โดยไม่มีคำสั่ง 	 จากแพทย์ 
- ห้ามใช้ร่วมกับวัคซีนชนิดต่างๆ ด้วยจะทำให้ผู้ป่วยมีการติดเชื้อจากวัคซีนนั้นๆ และการกระตุ้นภูมิคุ้มกันไม่สำเร็จ 
- ห้ามใช้ยาที่มีสภาพเปลี่ยนไปจากเดิม เช่น  สียาเปลี่ยนไป 
- ปฏิบัติตัวตามคำแนะนำของ แพทย์ พยาบาล เภสัชกร อย่างเคร่งครัด เช่น การพักผ่อน  การรับประทานอาหารตามที่ คณะแพทย์ฯ แนะนำ 
- มารับการตรวจร่างกายจากแพทย์เพื่อดูความก้าวหน้าของการรักษาและตรวจความสมบูรณ์ของระบบเลือด(CBC)  การทำงานของไตว่า  เหมาะสมต่อการฉีดยาouhในครั้งถัดไปหรือไม่ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”รวมถึงยาแผนปัจจุบัน
ทุกชนิด(รวมยารัลทิเทรกเซดด้วย) ยาแผนโบราณ    อาหารเสริม   ผลิตภัณฑ์เสริมอาหาร  และสมุนไพรต่างๆ เพราะยามีทั้งให้คุณและโทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด(อ่านเพิ่มเติมได้ในเว็บ haamor.comบทความเรื่อง ข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// รัลทิเทรกเซดมีปฏิกิริยาระหว่างยากับยาตัวอื่นอย่างไร? ///// 
ยารัลทิเทรกเซดมีปฏิกิริยาระหว่างยากับยาตัวอื่น เช่น 
- ห้ามใช้ยารัลทิเทรกเซดร่วมกับ กรดโฟลิก  ด้วยจะทำให้ประสิทธิภาพการรักษาของยารัลทิเทรกเซดด้อยลงไป 
- ห้ามใช้ยาร่วมกับ ยาClozapine  เพราะเสี่ยงกับการเกิดผลข้างเคียง ของการใช้ยาทั้งสองตัวอย่างรุนแรง 
 
 ///// ควรเก็บรักษารัลทิเทรกเซดอย่างไร? ///// 
เก็บยารัลทิเทรกเซดภายใต้อุณหภูมิ 25 องศาเซลเซียส(Celsius)  ห้ามเก็บยาในช่องแช่แข็งตู้เย็น เก็บในภาชนะที่ปิดมิดชิด พ้นแสง/แสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 
 ///// รัลทิเทรกเซดมีชื่ออื่นอีกไหม? ผลิตจากบริษัทอะไรบ้าง? ///// 
ยารัลทิเทรกเซด มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
http://www.mims.com/thailand/drug/info/raltitrexed/?type=brief&amp;mtype=generic  [2018,March10] 
https://www.drugbank.ca/drugs/DB00293  [2018,March10] 
http://www.bccancer.bc.ca/drug-database-site/Drug%20Index/Raltitrexed_monograph_1June2013_formatted.pdf  [2018,March10] 
https://www.medicines.org.uk/emc/files/pil.5500.pdf  [2018,March10] 
https://www.drugbank.ca/drugs/DB00293  [2018,March10]
