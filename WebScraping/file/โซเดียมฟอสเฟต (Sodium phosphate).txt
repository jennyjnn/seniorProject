โซเดียมฟอสเฟต (Sodium phosphate)
 ///// บทนำ ///// 
ยาโซเดียมฟอสเฟต (Sodium phosphate สูตรเคมี คือ Na3PO4) และยาโซเดียมไบฟอส เฟต (Sodium biphosphate สูตรเคมีคือ NaH2PO4) จัดเป็นสารประกอบประเภทเกลือที่เรียกว่า เกลือไอออนิก (Ionic salt) ซึ่งเกลือทั้ง 2 ตัวยานี้จะมีความแตกต่างกันเล็กน้อยในด้านของสูตรเคมีคือ สำหรับยาโซเดียมไบฟอสเฟตในสูตรโมเลกุลมักจะมีน้ำเป็นส่วนประกอบอยู่ด้วยอย่าง เช่น NaH2PO4.H2O หรือ NaH2PO4.2H2O 
กรณีที่สูตรตำรับยาที่มีเกลือทั้ง 2 ชนิดนี้เป็นองค์ประกอบหลัก มักจะถูกเตรียมเป็นยาระ บาย ซึ่งมีทั้งชนิดรับประทานและชนิดสวนทวาร ดังที่กล่าวไว้ในบทความก่อนในเว็บ haamor. com บทความชื่อ “โซเดียมไบฟอสเฟต” เพื่อการขยายผลความรู้เชิงวิชาการในบทความนี้จะขอนำเสนอประโยชน์ทางยาของโซเดียมฟอสเฟต โดยมีวัตถุประสงค์เพื่อ ”นำไปรักษาภาวะเกลือฟอสเฟต (Phosphate) ในร่างกายมีระดับต่ำ/ภาวะร่างกายพร่องเกลือฟอสเฟต” ซึ่งมักจะพบในผู้ป่วยที่ติดสุราเรื้อรังเสียเป็นส่วนมาก หรือเกิดกับผู้ป่วยที่มีปัญหาด้านการดูดซึมสารอาหารจากกระเพาะอาหารและลำไส้ หรือมีภาวะมะเร็งในระบบโลหิตวิทยา (เช่น มะเร็งต่อมน้ำเหลือง มะเร็งเม็ดเลือดขาว) หรือภาวะตับวาย เป็นต้น ซึ่งการแก้ไขและช่วยเหลือผู้ที่มีภาวะฟอสเฟตในร่าง กายต่ำนั้น แพทย์อาจพิจารณาใช้โซเดียมฟอสเฟตที่มีรูปแบบของยาแผนปัจจุบันทั้งชนิดฉีดและชนิดรับประทาน 
ยาโซเดียมฟอสเฟตจะมีการดูดซึมเข้าสู่ร่างกายได้ประมาณ 66% เกลือนี้จะถูกขับออกโดยผ่านไตไปกับปัสสาวะและบางส่วนขับออกไปกับอุจจาระ 
การบริหารยา/การใช้ยานี้กับผู้ป่วย ส่วนมากจะทำกันที่สถานพยาบาล ด้วยต้องเฝ้าระวังเรื่องผลข้างเคียงและพิษต่อระบบการทำงานของอวัยวะในร่างกายอย่างเช่น ไต หัวใจ ดังนั้นขนาดการใช้ยาจะต้องเป็นไปตามคำสั่งแพทย์ผู้รักษาแต่เพียงผู้เดียว 
 ///// โซเดียมไบฟอสเฟตมีสรรพคุณ (คุณสมบัติ) อย่างไร? ///// 
ยาโซเดียมฟอสเฟตมีสรรพคุณ/ข้อบ่งใช้เช่น 
รักษาภาวะพร่องเกลือฟอสเฟตในกระแสเลือด 
ใช้เป็นยาระบายโดยมักผสมรวมกับยาโซเดียมไบฟอสเฟต (Sodium biphosphate) 
 ///// โซเดียมฟอสเฟตมีกลไกการออกฤทธิ์อย่างไร? ///// 
กลไกการออกฤทธิ์ของยาโซเดียมฟอสเฟตคือ ตัวยาที่ดูดซึมเข้าสู่กระแสเลือดจะทำให้สมดุลของภาวะพร่องฟอสเฟตกลับคืนมา ซึ่งมีผลต่อกระบวนการทางชีวภาพในร่างกายมนุษย์ ส่งผลต่อการเจริญเติบโตและการทำงานของอวัยวะต่างๆในร่างกายให้เป็นไปอย่างปกติ 
 ///// โซเดียมฟอสเฟตมีรูปแบบการจัดจำหน่ายอย่างไร? ///// 
ยาโซเดียมฟอสเฟตมีรูปแบบการจัดจำหน่ายในประเทศไทยคือ 
- ยาเม็ดชนิดรับประทานสำหรับภาวะพร่องฟอสเฟต (Phosphate) โดยมีส่วนประกอบของ ตัวยาไดเบสิก โซเดียมฟอสเฟต (Dibasic sodium phosphate) 852 มิลลิกรัม + โมโนเบสิกโพแทสเซียมฟอสเฟต (Monobasic potassium phosphate) 155 มิลลิกรัม + โมโนเบสิก โซเดียมฟอสเฟต (Monobasic sodium phosphate) 130 มิลลิกรัม/เม็ด 
- ยาเม็ดชนิดรับประทานใช้เป็นยาระบาย โดยมีส่วนประกอบของโซเดียมไบฟอสเฟต 1.102 กรัมและโซเดียมฟอสเฟต 0.398 กรัม/เม็ด 
- ยาน้ำสวนทวารใช้เป็นยาระบายที่มีส่วนผสมของโซเดียมไบฟอสเฟตและโซเดียมฟอส เฟต ขนาดบรรจุ 133 มิลลิลิตร (สำหรับผู้ใหญ่) 
 ///// โซเดียมฟอสเฟตมีขนาดรับประทาน/การบริหารยาอย่างไร? ///// 
ขนาดการใช้ของยาโซเดียมฟอสเฟตในผู้ป่วยแต่ละคนจะมีความแตกต่างกันออกไปขึ้นกับข้อบ่งใช้ยานี้ ในที่นี้ดังกล่าวแล้วในบทนำ จะกล่าวถึงยาโซเดียมฟอสเฟตเฉพาะกรณีใช้ในภาวะร่าง กายพร่องเกลือฟอสเฟตเท่านั้น 
ขนาดยาโซเดียมฟอสเฟตเพื่อรักษาภาวะร่างกายพร่องเกลือฟอสเฟตขึ้นอยู่กับสภาพร่าง กายและระดับการพร่องของเกลือฟอสเฟตในกระแสเลือดของผู้ป่วยแต่ละคน แพทย์จะเป็นผู้พิจารณาขนาดการใช้ยาได้อย่างเหมาะสมและปลอดภัยต่อผู้ป่วย ตัวอย่างกรณีที่การพร่องฟอสเฟตไม่รุนแรงขนาดยาที่ใช้เช่น 
- ผู้ใหญ่: รับประทานยา 1 - 2 เม็ดวันละ 4 ครั้ง 
- เด็ก: ขนาดยาจะขึ้นกับอายุและน้ำหนักตัวของเด็ก ดังนั้นขนาดยาจึงอยู่ในดุลพินิจของแพทย์ผู้รักษา 
*อนึ่ง ข้อบ่งใช้ยานี้ที่ใช้เป็นยาระบาย (ตัวยามีส่วนประกอบร่วมกับตัวยาโซเดียมไบฟอส เฟต) อ่านเพิ่มเติมได้ในเว็บ haamor.com บทความเรื่อง โซเดียมไบฟอสเฟต (Sodium biphosphate) 
*****หมายเหตุ: 
•	ขนาดและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโซเดียมฟอสเฟต ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 
	มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาโซเดียมไบฟอสเฟตอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
	หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
การใช้ยาโซเดียมฟอสเฟตชนิดรับประทานมักจะใช้ในสถานพยาบาล โดยมีบุคคลากรทางการแพทย์เป็นผู้กำกับดูแลอย่างถูกต้อง ทำให้ยากต่อการลืมรับประทาน 
 ///// โซเดียมฟอสเฟตมีผลไม่พึงประสงค์อย่างไร? ///// 
ยาโซเดียมฟอสเฟตสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น อาจเกิดอาการปวดท้อง ท้องเสีย คลื่นไส้ อาเจียน มีภาวะเกลือโซเดียมในร่างกายสูง เกิดภาวะขาดน้ำของร่างกาย ผู้ป่วยบางรายอาจมีอาการชัก ง่วงนอน อารมณ์แปรปรวน เบื่ออาหาร กล้ามเนื้อเกร็งหรือเป็นตะคริว หูอื้อ ปวดตามร่างกาย หัวใจเต้นผิดจังหวะ หายใจลำบาก ขาและเท้าบวม น้ำหนักเพิ่ม ปัสสาวะน้อยลง กระหายน้ำ ปวดข้อกระดูก 
สำหรับผู้ที่ได้รับยาโซเดียมฟอสเฟตเกินขนาด: จะพบว่าเกิดภาวะในเลือดมีเกลือฟอสเฟต สูงร่วมกับเกลือโซเดียมสูง และทำให้ระดับเกลือแคลเซียมและเกลือโพแทสเซียมในเลือดลดลง ซึ่งผู้ป่วยจะมีอาการคล้ายภาวะขาดน้ำ ผู้ป่วยบางรายมีภาวะหัวใจเต้นผิดจังหวะ มีอาการชัก ไตวาย และอาจถึงขั้นเสียชีวิต (ตาย) การรักษาอาการเหล่านี้จะรักษาตามอาการโดยแพทย์เป็นผู้ให้การรักษา 
 ///// มีข้อควรระวังการใช้โซเดียมฟอสเฟตอย่างไร? ///// 
มีข้อควรระวังการใช้ยาโซเดียมฟอสเฟตเช่น 
- ห้ามใช้ยาโซเดียมฟอสเฟตกับกลุ่มผู้ป่วยโรคไตขั้นรุนแรง ผู้ป่วยโรคหัวใจล้มเหลว ผู้ป่วยกล้ามเนื้อหัวใจขาดเลือด ผู้ป่วยที่มีภาวะทางเดินลำไส้อุดตันอักเสบหรือเป็นแผล ผู้ป่วยที่มีภาวะลำไส้ใหญ่อักเสบหรือติดเชื้อ ผู้ป่วยที่มีภาวะ/โรคความดันโลหิตสูง ผู้ที่มีภาวะแคลเซียมในเลือดต่ำ 
- 
ระหว่างการใช้ยาโซเดียมฟอสเฟตต้องคอยควบคุมระดับของเกลือแร่ (อิเล็กโทรไลต์/Electrolyte) ชนิดอื่นในกระแสเลือดให้มีความสมดุลอยู่เสมอเช่น โซเดียม โพแทสเซียม แคล เซียม 
- 
เฝ้าระวังการทำงานของไต หัวใจ ให้เป็นปกติตลอดเวลาของการใช้ยาโซเดียมฟอสเฟต 
- 
ควบคุมสภาพร่างกายของผู้ป่วยเพื่อไม่ให้เกิดภาวะขาดน้ำขณะใช้ยานี้ 
- 
ระวังการใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ 
- 
ห้ามแบ่งยาให้ผู้อื่นใช้ 
- 
ห้ามใช้ยาหมดอายุ 
- 
ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาโซเดียมไบฟอสเฟตด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โซเดียมฟอสเฟตมีปฏิกิริยาระหว่างยากับยาตัวอื่นอย่างไร? ///// 
ยาโซเดียมฟอสเฟตมีปฏิกิริยาระหว่างยากับยาตัวอื่นเช่น 
- ห้ามใช้ยาโซเดียมฟอสเฟตร่วมกับยาที่มีองค์ประกอบของเกลือแร่  
อะลูมิเนียม เช่น Aluminium hydroxide             แคลเซียมเช่น Calcium carbonate                                                                     
 หรือแมกนีเซียมเช่น Magnesium hydroxide       
 
 ด้วยเกลือแร่เหล่านี้จะทำให้ลดการดูดซึมของยาโซเดียมฟอสเฟต 
- 
	การใช้ยาโซเดียมฟอสเฟตร่วมกับวิตามิน-ดีจะทำให้การดูดซึมยาโซเดียมฟอสเฟตจากระ บบทางเดินอาหารเพิ่มมากขึ้นจนอาจมีผลข้างเคียงต่างๆจากยาโซเดียมฟอสเฟตติดตามมา 
-  
	การใช้ยาโซเดียมฟอสเฟตร่วมกับยาลดกรดที่มีแคลเซียมเป็นองค์ประกอบ (เช่น Calcium carbonate) อาจทำให้เกิดหินปูน (Calcium) เกาะตามเนื้อเยื่อของปอด หลอดเลือดแดง ที่อาจรบกวนการทำงานของอวัยวะเหล่านี้ หากไม่มีความจำเป็นใดๆควรหลีกเลี่ยงการใช้ยาร่วมกัน 
- 
	การใช้โซเดียมฟอสเฟตร่วมกับยาขับปัสสาวะอาจรบกวนสมดุลของเกลือแร่ต่างๆของร่าง กายเช่น ก่อให้เกิดภาวะฟอสเฟตและเกลือโซเดียมในเลือดสูง และก่อให้เกิดภาวะเกลือแคลเซียมในร่างกายต่ำ ดังนั้นจึงควรหลีกเลี่ยงการใช้ยาร่วมกัน 
 ///// ควรเก็บรักษาโซเดียมฟอสเฟตอย่างไร? ///// 
ควรเก็บรักษายาโซเดียมฟอสเฟตดังนี้ 
- รูปแบบยาชนิดรับประทาน: ควรเก็บภายใต้อุณหภูมิ 30 องศาเซลเซียส (Celsius) 
- 
รูปแบบยาสวนทวาร: สามารถเก็บที่อุณหภูมิ 15 - 30 องศาเซลเซียส 
- 
ทั้งนี้ ยาทุกรูปแบบห้ามเก็บในช่องแช่แข็งตู้เย็น ไม่เก็บยาในห้องน้ำหรือในรถยนต์ เก็บยา ในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และ ไม่เก็บยาที่มีสภาพเสื่อมหรือที่วัสดุบรรจุชำรุดเสียหาย 
 ///// โซเดียมฟอสเฟตมีชื่ออื่นอีกไหม? ผลิตจากบริษัทอะไรบ้าง? ///// 
 ///// บรรณานุกรม ///// 
1.	https://en.wikipedia.org/wiki/Sodium_phosphates [2015,July18]
2.	http://www.everydayhealth.com/drugs/sodium-biphosphate-sodium-phosphate [2015,July18]
3.	http://www.mims.com/India/drug/info/sodium%20phosphate/?type=full&amp;mtype=generic#Dosage [2015,July18]
4.	http://www.fao.org/ag/agn/jecfa-additives/specs/Monograph1/Additive-403.pdf [2015,July18]
5.	https://en.wikipedia.org/wiki/Hypophosphatemia [2015,July18]
6.	http://www.nationwidemedical.net/products/rx/phospha-250.htm [2015,July18]
7.	http://www.drugs.com/dosage/phospha-250-neutral.html [2015,July18]
8.	http://www.drugs.com/pro/phospha-250-neutral.html [2015,July18]
