ยาลดกรดชนิดน้ำแขวนตะกอน (Antacid Suspension)  ยาอลัมมิล (Alum milk)
 ///// ทั่วไป ///// 
ยาลดกรดชนิดน้ำแขวนตะกอน (Antacid Suspension) หรือ ที่ทั่วไปมักเรียกว่า ยาอลัมมิล (Alum milk) ประกอบด้วยตัวยาหลัก 2 ตัว คือ อะลูมิเนียม ไฮดรอกไซด์ (Aluminium hy droxide) และ แมกนิเซียม ไฮดรอกไซด์ (Magnesium hydroxide) ออกฤทธิ์ต้านกรดในกระ เพาะอาหารได้รวดเร็ว โดยตัวยาจะทำให้กรดมีความเป็นกลางมากขึ้น นอกจากนี้เรายังพบเห็นในรูปของยาเม็ดได้เช่นเดียวกัน แต่ยาน้ำแขวนตะกอนจะออกฤทธิ์ได้เร็วกว่าชนิดเม็ด อย่างไรก็ตาม การรับประทานยาควรต้องอยู่ในคำสั่งจากแพทย์ หรือได้รับคำแนะนำจากเภสัชกร เพราะยากลุ่มนี้มีผลข้างเคียง อีกทั้งข้อห้าม และสามารถส่งผลต่อการดูดซึมต่อยาบางชนิดที่ต้องรับประทานร่วม กัน 
 ///// ยาลดกรดชนิดน้ำแขวนตะกอนมีสรรพคุณ (คุณสมบัติ) อย่างไร? ///// 
ยาลดกรดชนิดน้ำแขวนตะกอน มีสรรพคุณ ดังนี้คือ 
-  รักษากระเพาะอาหารอักเสบ แผลในกระเพาะ-ลำไส้ 
- อาหารไม่ย่อยอันเนื่องจากมีกรดหลั่งออกมามาก 
 ///// ยาลดกรดชนิดน้ำแขวนตะกอนมีกลไกการออกฤทธิ์อย่างไร? ///// 
ยากลุ่มนี้ไม่ได้ยับยั้งการหลั่งกรดในกระเพาะอาหาร แต่จะออกฤทธิ์ต้านกรดที่หลั่งออกมาแล้วเท่านั้น ทำให้ฤทธิ์ของกรดที่หลั่งออกมาเบาบาง และมีความเป็นกลางเพิ่มขึ้น จนช่วยลดอาการปวดท้องจากกรดที่หลั่งออกมามากได้ 
 ///// ยาลดกรดชนิดน้ำแขวนตะกอนมีรูปแบบการจัดจำหน่ายอย่างไร? ///// 
ยาลดกรดชนิดน้ำแขวนตะกอน มีรูปแบบการจัดจำหน่าย คือ 
- เป็นยารับประทานชนิดน้ำแขวนตะกอนขนาด 240 และ1,000 มิลลิลิตร 
- และเป็นชนิดเม็ด ซึ่งจะต้องเคี้ยวให้ละเอียดก่อนกลืนยา 
 ///// ยาลดกรดชนิดน้ำแขวนตะกอนมีขนาดรับประทานอย่างไร? ///// 
สำหรับผู้ใหญ่ รับประทานยาลดกรดชนิดน้ำแขวนตะกอน ครั้งละ 1-2 ช้อนโต๊ะ วันละ 3-4 ครั้ง ก่อนอาหาร ไม่ควรรับประทานเกิน 4 ครั้ง/วัน และถ้าเป็นชนิดเม็ด รับประทานครั้งละ 1-2 เม็ด วันละ 3-4 ครั้งก่อนอาหาร และไม่ควรเกินวันละ 4 ครั้งเช่นเดียวกับชนิดน้ำ แต่ต้องเคี้ยวยาให้ละเอียดก่อนการกลืน 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิด รวมถึงยาลดกรดชนิดน้ำแขวนตะกอน ผู้ป่วยควรแจ้งแพทย์/พยา บาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด /หายใจลำ บาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรค เหล่านั้นรุนแรงขึ้นหรือเกิดปฏิกิริยาระหว่างยากับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาทุกชนิดรวมถึง ยาลดกรดชนิดน้ำแขวนตะกอน สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาลดกรดชนิดน้ำแขวนตะกอนมีผลไม่พึงประสงค์อย่างไร? ///// 
ยาลดกรดชนิดน้ำแขวนตะกอนมีผลไม่พึงประสงค์/ผลข้างเคียง คือ สามารถก่อให้เกิดทั้งอาการท้องผูก หรือท้องเสีย ทั้งนี้ขึ้นอยู่กับการตอบสนองของร่างกายแต่ละบุคคล ในกรณีถ้ามีอาการท้องผูก ต้องระวังการเกิดริดสีดวงทวารติดตามมา การรับประทานยานี้ต่อเนื่องติดต่อเป็นเวลานานๆ สามารถทำให้ร่างกายมีภาวะฟอสเฟตต่ำ (อาการ เช่น อ่อนเพลีย ปวดกระดูก กล้ามเนื้ออ่อนแรง) ด้วยเหตุผลที่อะลูมิเนียมไฮดรอกไซด์สามารถจับกับฟอสเฟตในระบบทาง เดินอาหาร และสามารถลดการดูดซึมฟอสเฟต 
ทั้งนี้ ควรต้องพบแพทย์ทันที หากพบอาการ เบื่ออาหาร อ่อนเพลีย กล้ามเนื้ออ่อนแรง อุจจาระมีสีคล้ำ หรือดำ อาเจียน นอกจากนั้นยังอาจพบอาการผื่นคันตามผิวหนัง หน้าบวม วิง  เวียนศีรษะ หายใจติดขัด/หายใจลำบาก 
 ///// มีข้อควรระวังการใช้ยาลดกรดชนิดน้ำแขวนตะกอนอย่างไร? ///// 
ข้อควรระวังในการใช้ ยาลดกรดชนิดน้ำแขวนตะกอน คือ 
-  ห้ามใช้กับผู้ที่แพ้ยานี้ 
-  ระวังการใช้ในหญิงตั้งครรภ์ หรือหญิงที่อยู่ในภาวะให้นมบุตร 
-  ระวังการใช้ในผุ้ป่วยด้วย โรคไต เช่น นิ่วในไต 
-  ไม่ควรใช้ยากับผู้ที่มีภาวะฟอสเฟตในกระแสเลือดต่ำ 
-  ระวังการใช้ยากับผู้ที่มีภาวะท้องผูกประจำ 
อนึ่ง ในการใช้ยาทุกชนิด รวมทั้งยาลดกรดชนิดน้ำแขวนตะกอน ควรต้องปฏิบัติตาม ข้อปฏิบัติพื้นฐานในการใช้ยาทุกชนิด และเมื่อจะซื้อยาใช้เอง ควรต้องปรึกษาเภสัชกรประจำร้านขายยาก่อนเสมอ 
 ///// ยาลดกรดชนิดน้ำแขวนตะกอนมีปฏิกิริยาระหว่างยากับยาตัวอื่นอย่างไร? ///// 
ยาลดกรดชนิดน้ำแขวนตะกอน สามารถยับยั้งการดูดซึมของยาได้หลายกลุ่ม หากรับ ประทานพร้อมกัน ดังนั้นควรหลีกเลี่ยงการรับประทานร่วมกับยาดังต่อไปนี้ 
- ยาบำรุงเลือดที่มีธาตุเหล็กเป็นองค์ประกอบ 
- ยาต้านเชื้อแบคทีเรีย/ยาปฏิชีวนะ เช่น Tetracycline 
- ยายับยั้งการหลั่งกรด เช่น Cimetidine 
- ยารักษาโรคหัวใจ เช่น Digoxin 
- ยารักษาอาการทางจิตเช่น Chlorpromacine 
 ///// ควรเก็บรักษายาลดกรดชนิดน้ำแขวนตะกอนอย่างไร? ///// 
ควรเก็บยาลดกรดชนิดน้ำแขวนตะกอน โดยเก็บยาในอุณหภูมิห้อง พ้นแสงแดด และเก็บยาให้พ้นมือเด็ก 
 ///// ยาลดกรดชนิดน้ำแขวนตะกอนมีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นของยาลดกรดชนิดน้ำแขวนตะกอน และบริษัทผู้ผลิตในประเทศไทย เช่น 
 
 ///// บรรณานุกรม ///// 
http://www.mims.com/Thailand/drug/info/Maalox%20Alum%20Milk/?q=Maalox%20Alum%20Milk&amp;type=brief [2013,Oct3]. 
http://www.medicinenet.com/aluminum_hydroxide_suspension-oral/article.htm [2013,Oct3]. 
http://www.nhs.uk/medicine-guides/pages/MedicineOverview.aspx?medicine=Magnesium%20hydroxide%20oral%20suspension [2013,Oct3].
