ยาฟูโรซีไมด์ (Furosemide)
 ///// ทั่วไป ///// 
ยาฟูโรซีไมด์ (Furosemide) เป็นยาขับปัสสาวะที่ถูกนำมาใช้รักษาโรคหัวใจล้มเหลว และอาการบวมของร่างกาย หลังจากที่ได้รับยาเข้าสู่ร่างกาย ฟูโรซีไมด์สามารถจับตัวกับโปรตีนในเลือดได้ 91-95% และบางส่วนจะถูกเปลี่ยนโครงสร้างที่ ตับและไต ยานี้ถูกขับออกจากร่าง กายทางไต/ทางปัสสาวะ โดยมิได้ถูกเปลี่ยนโครงสร้างได้ถึง 80-90% การบริหารยาทางคลินิก /ทางการปฏิบัติ มี 2 ช่องทาง คือ การฉีด (เข้าเส้นเลือด, เข้ากล้าม) และการรับประทาน 
 ///// ยาฟูโรซีไมด์มีสรรพคุณ (คุณสมบัติ) อย่างไร? ///// 
สรรพคุณของยาฟูโรซีไมด์ คือ ขับปัสสาวะ ลดความดันโลหิต ลดอาการบวมน้ำของร่าง กาย 
 ///// ยาฟูโรซีไมด์มีกลไกการออกฤทธิ์อย่างไร? ///// 
ยาฟูโรซีไมด์ นี้จะยับยั้งการดูดกลับของเกลือโซเดียม และ เกลือคลอไรด์จากปัสสาวะกลับสู่ร่างกาย นอกจากนี้ยังเพิ่มปริมาณการขับออกทางปัสสาวะของเกลือโปแตสเซียมและสารแอมโมเนียออกจากร่างกาย ด้วยกลไกดังกล่าวจึงทำให้เกิดการขับปัสสาวะเพิ่มขึ้น 
ทางการแพทย์ได้นำยาฟูโรซีไมด์ มาใช้รักษาภาวะความดันโลหิตสูง และลดภาวะบวมน้ำของร่างกาย หลังการดูดซึมยาเข้าสู่ร่างกาย จะใช้เวลาไม่เกิน 2 ชั่วโมง ยาฟูโรซีไมด์จะออกฤทธิ์และจะถูกขับออกทางปัสสาวะ โดยมีโครงสร้างทางเคมีเหมือนกับช่วงที่รับประทานยาเข้าไป สำหรับผู้ที่มีภาวะตับ-ไตทำหน้าที่บกพร่อง จะทำให้ยานี้อยู่ในร่างกายได้นานมากขึ้น ดังนั้นแพทย์จึงเป็นผู้ที่สามารถสั่งจ่ายยานี้ได้ถูกต้องและปลอดภัยที่สุด 
 ///// ยาฟูโรซีไมด์มีรูปแบบการจัดจำหน่ายอย่างไร? ///// 
ยาฟูโรซีไมด์มีรูปแบบการจัดจำหน่าย ดังนี้ 
- ยาเม็ดขนาด 40 มิลลิกรัม 
- ยาฉีดขนาด 10 มิลลิกรัม/มิลลิลิตร 
 ///// ยาฟูโรซีไมด์มีขนาดรับประทานอย่างไร? ///// 
ยาฟูโรซีไมด์ มีขนาดรับประทาน ดังนี้ 
- ผู้ใหญ่รับประทาน 1–2เม็ด/วัน ปริมาณสูงสุดที่รับประทานไม่ควรเกิน 1 กรัม/วัน สามารถรับประทานก่อนหรือหลังอาหารก็ได้ การปรับขนาดการรับประทาน หรือการให้ยาฉีด ขึ้น อยู่กับแพทย์ผู้ทำการรักษาเท่านั้น 
- สำหรับในเด็ก ขนาดการใช้ยาขึ้นกับดุลพินิจของแพทย์ผู้ให้การรักษา 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมถึงยาฟูโรซีไมด์ ผู้ป่วยควรแจ้งแพทย์/พยาบาล และเภสัชกร ดัง นี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หายใจลำบาก 
-  มีโรคประจำตัวต่างๆ รวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยานี้กับยาอื่นๆที่กินอยู่ก่อน 
-  หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนม หรือรก และเข้าสู่ทารกจนก่อให้เกิดผลข้างเคียงได้ เช่น ความพิ การ หรือการแท้งบุตร 
 ///// หากลืมรับประทานยาควรทำอย่างไร? ///// 
หากลืมรับประทานยาฟูโรซีไมด์ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาฟูโรซีไมด์มีผลไม่พึงประสงค์อย่างไร? ///// 
ยาฟูโรซีไมด์ นี้อาจทำให้รู้สึกไม่สบายในระบบทางเดินอาหาร ก่อให้เกิดความดันโลหิตต่ำ การมองเห็นภาพไม่ชัดเจน วิงเวียน และปวดศีรษะ 
 ///// มีข้อควรระวังการใช้ยาฟูโรซีไมด์อย่างไร? ///// 
ข้อควรระวังในการใช้ยาฟูโรซีไมด์ ได้แก่ 
-  ห้ามใช้ยาในหญิงตั้งครรภ์ (ส่วนในหญิงให้นมบุตร ต้องขึ้นกับคำแนะนำของแพทย์ เพราะยาผ่านออกมาในน้ำนมได้) ผู้ป่วยที่อยู่ในภาวะร่างกายขาดเกลือแร่ และผู้ที่มีโรคตับระยะรุนแรง 
- ระวังการใช้ยากับผู้ป่วยโรคไต โรคต่อมลูกหมากโต 
- ควรระวังการใช้ยากับผู้ที่อยู่ในภาวะจำกัดน้ำและเกลือแร่ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมถึงยาฟูโรซีไมด์) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตาม ข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้นฐานในการใช้ยาทุกชนิด ) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาฟูโรซีไมด์มีปฏิกิริยาระหว่างยากับยาตัวอื่นอย่างไร? ///// 
ยาฟูโรซีไมด์มีปฏิกิริยาระหว่างยากับยาอื่นๆ ดังนี้ 
-  การรับประทานยาฟูโรซีไมด์ร่วมกับยาแก้ปวด สามารถทำให้เกิดพิษและก่อให้เกิดความเสียหายกับไตได้ ยาแก้ปวดดังกล่าว เช่น ยากลุ่มเอ็นเสด (NSAID) 
-  การใช้ยาฟูโรซีไมด์ร่วมกับยาปฏิชีวนะบางกลุ่ม สามารถก่อให้เกิดความเป็นพิษกับไต และสูญเสียการได้ยิน วิงเวียน ซึ่งโดยมากมักเกิดกับผู้สูงอายุ ยาปฏิชีวนะกลุ่มดังกล่าว เช่น Amikacin Tobramycin และ Gentamycin เป็นต้น 
-  การใช้ยาฟูโรซีไมด์ร่วมกับยาที่เพิ่มการเคลื่อนไหวของกระเพาะและลำไส้ สามารถทำให้เกิดภาวะการเต้นของหัวใจเต้นผิดจังหวะ มีอาการเวียนศีรษะ เป็นลม ติดตามมา ยาที่เพิ่มการเคลื่อนไหวของกระเพาะและลำไส้ดังกล่าว เช่น	 Cisapride 
 ///// ควรเก็บรักษายาฟูโรซีไมด์อย่างไร? ///// 
สามารถเก็บยาฟูโรซีไมด์ ในอุณหภูมิห้อง พ้นแสงแดดและความชื้น และต้องเก็บยาให้พ้นมือเด็กเสมอ 
 ///// ยาฟูโรซีไมด์มีชื่ออื่นอีกไหม? ผลิตจากบริษัทอะไรบ้าง? ///// 
ชื่ออื่นทางการค้าของยาฟูโรซีไมด์ และบริษัทผู้ผลิตยานี้ในประเทศไทย เช่น 
 ///// บรรณานุกรม ///// 
http://www.drugs.com/drug-interactions/furosemide-index.html?filter=3&amp;generic_only= [2014,Jan19]. 
http://en.wikipedia.org/wiki/Furosemide [2014,Jan19]. 
https://www.mims.com/Thailand/drug/search/furosemide [2014,Jan19].
