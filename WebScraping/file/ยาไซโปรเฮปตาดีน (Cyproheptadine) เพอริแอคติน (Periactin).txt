ยาไซโปรเฮปตาดีน (Cyproheptadine) เพอริแอคติน (Periactin)
 ///// ทั่วไป ///// 
ยาไซโปรเฮปตาดีน (Cyproheptadine) หรือที่ถูกจัดจำหน่ายและรู้จักดีในชื่อการค้าว่า เพอริแอคติน (Periactin) แต่ประเทศไทย ยาตัวนี้ยังมีชื่อการค้าอื่นๆอีกมากมาย (ชื่ออื่นๆอยู่ในหัวข้อ ยาไซโปรเฮปตาดีนมีชื่ออื่นอีกไหม) ยานี้อยู่ในกลุ่ม ยาแอนติฮิสตามีน (Antihistamine) และถูกนำมาใช้ในวงการแพทย์ เพื่อรักษาอาการแพ้ต่างๆ (เช่น ในโรคภูมิแพ้) ยานี้ยังถูกนำไป ใช้ป้องกันไมเกรนในเด็ก รักษาอาการคลื่นไส้ อาเจียน นอกจากนี้ ยังใช้เป็นยากระตุ้นให้อยากอาหารและช่วยทำให้น้ำหนักตัวเพิ่มขึ้น 
หลังการรับประทาน ยาไซโปรเฮปตาดีน จะถูกดูดซึมและเปลี่ยนโครงสร้างที่อวัยวะตับ การคงระดับยานี้ในร่างกายอยู่ที่ 8-9 ชั่วโมงโดยประมาณ จากนั้นยานี้จะถูกขับออกจากร่างกายโดยทางปัสสาวะและอุจจาระ 
ยาไซโปรเฮปตาดีนมีผลข้างเคียงได้หลายอย่าง การใช้ยานี้จึงสมควรต้องปฏิบัติตามคำ แนะนำของแพทย์ หรือขอคำแนะนำก่อนใช้ยาจากเภสัชกรที่ร้านขายยา 
 ///// ยาไซโปรเฮปตาดีนมีสรรพคุณ (คุณสมบัติ) อย่างไร? ///// 
ยาไซโปรเฮปตาดีนมีสรรพคุณ คือ 
- กระตุ้นความอยากอาหาร 
-  รักษาอาการภูมิแพ้ต่างๆ เช่น อาการผื่นคัน คลื่นไส้อาเจียน 
 ///// ยาไซโปรเฮปตาดีนมีกลไกการออกฤทธิ์อย่างไร? ///// 
ยาไซโปรเฮปตาดีน จะออกฤทธิ์ โดยเข้าไปแข่งขันแย่งพื้นที่ของตัวรับ (Receptor) กับสาร Serotonin (สารสื่อประสาทชนิดหนึ่ง) ในบริเวณกล้ามเนื้อเรียบของอวัยวะต่างๆ เช่น ลำ ไส้เล็ก นอกจากนี้ ยาไซโปรเฮปตาดีนยังออกฤทธิ์แข่งขันและแย่งการรวมตัวของสาร Hista mine กับตัวรับ (Receptor) ซึ่งจากกลไกดังกล่าว จึงส่งผลให้ยาไซโปรเฮปตาดีนมีฤทธิ์ในการรักษาอาการของโรคได้ 
 ///// ยาไซโปรเฮปตาดีนมีรูปแบบการจัดจำหน่ายอย่างไร? ///// 
รูปแบบการจัดจำหน่ายของยาไซโปรเฮปตาดีน คือ เป็นยาเม็ด ขนาด 4 มิลลิกรัม 
 ///// ยาไซโปรเฮปตาดีนมีขนาดรับประทานอย่างไร? ///// 
ขนาดรับประทานของ ยาไซโปรเฮปตาดีน คือ 
- ผู้ใหญ่ รับประทานครั้งละ ½ - 1 เม็ดก่อนอาหาร 
- เด็กอายุ 2 – 6 ปี รับประทานครั้งละ ½ เม็ดก่อนอาหาร 
อย่างไรก็ตาม ขนาดและระยะเวลาที่เหมาะสมของการใช้ยาไซโปรเฮปตาดีน ขึ้นอยู่กับดุลยพินิจของแพทย์เท่านั้น 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไซโปรเฮปตาดีน ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหน้าอก หายใจติดขัด/ หายใจลำบาก 
-  มีโรคประจำตัวต่างๆ รวมทั้งกำลังกินยาอื่นอยู่ เพราะยาไซโปรเฮปตาดีน อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตรเพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงของยาต่อทารกได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไซโปรเฮปตาดีน สามารถรับประทานเมื่อนึกขึ้นได้ ถ้าเวลาใกล้ เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาไซโปรเฮปตาดีนมีผลไม่พึงประสงค์อย่างไร? ///// 
ผลไม่พึงประสงค์ หรือผลข้างเคียงของยาไซโปรเฮปตาดีน คือ สามารถก่อให้เกิดอา การง่วงนอน ปากแห้ง การมองเห็นภาพไม่ชัดเจน ปัสสาวะติดขัด น้ำหนักเพิ่ม ใจสั่น 
 ///// มีข้อควรระวังการใช้ยาไซโปรเฮปตาดีนอย่างไร? ///// 
ยาไซโปรเฮปตาดีนมีข้อควรระวังในการใช้ยา เพราะยานี้อาจทำให้อาการของโรคบางโรครุนแรงขึ้นได้ ซึ่งข้อควรระวัง คือ 
-  ห้ามใช้กับผู้ป่วยด้วยโรคต้อหิน 
-  ห้ามใช้กับผู้ป่วยโรคท่อปัสสาวะอุดตัน 
-  ห้ามใช้กับผู้ป่วยด้วยโรคระบบทางเดินอาหารอุดตัน 
-  ห้ามใช้กับผู้ป่วยด้วยโรคต่อมลูกหมากโต 
-  ระมัดระวังการใช้กับผู้ป่วยด้วย โรคหืด โรคไทรอยด์ชนิดโรคไทรอยด์เป็นพิษ โรคความดันโลหิตสูง และโรคหลอดเลือดหัวใจ 
- หลีกเลี่ยงการใช้กับ ผู้สูงอายุ เด็ก เพราะผลข้างเคียงจากยาอาจรุนแรงขึ้น และ 
-  หลีกเลี่ยงการใช้กับหญิงที่อยู่ในภาวะให้นมบุตร เพราะยาอาจผ่านมาทางน้ำนม ก่อผล ข้างเคียงต่อทารกได้ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด (รวมถึงยาไซโปรเฮปตาดีนด้วย) ยาแผนโบราณทุกชนิด และสมุนไพรต่างๆเสมอ เพราะ ยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ (อ่านเพิ่มเติมได้ในเว็บ haamor.com บทความเรื่อง ข้อปฏิบัติพื้น ฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไซโปรเฮปตาดีนมีปฏิกิริยาระหว่างยากับยาตัวอื่นอย่างไร? ///// 
ยาไซโปรเฮปตาดีนมีปฏิกิริยาระหว่างยากับยาตัวอื่น คือ 
-  การใช้ยานี้ ร่วมกับเครื่องดื่มที่มีแอลกอฮอล์ จะทำให้มีอาการ วิงเวียน อ่อนแรง และ ง่วงนอนมากยิ่งขึ้น 
-  การใช้ยานี้ ร่วมกับยารักษาอาการวิตกกังวล จะส่งผลให้เพิ่มผลข้างเคียงจากยารักษาอาการวิตกกังวลได้ เช่น อาการง่วงนอน และมีฤทธิ์สงบประสาทมากขึ้น ยารักษาอาการวิตกกัง วลดังกล่าว เช่น Diazepam, Lorazepam 
-  การใช้ยาร่วมกับยารักษาอาการแพ้ต่างๆ สามารถทำให้มีอาการง่วงนอนได้มากยิ่งขึ้น ยาแก้แพ้ดังกล่าว เช่น Brompheniramine, Chlorpheniramine 
 ///// ควรเก็บรักษายาไซโปรเฮปตาดีนอย่างไร? ///// 
ควรเก็บรักษายาไซโปรเฮปตาดีน โดย 
-  เก็บยาให้พ้นแสงแดด และความชื้น 
-  เก็บยาให้พ้นมือเด็ก 
 ///// ยาไซโปรเฮปตาดีนมีชื่ออื่นอีกไหม? ผลิตจากบริษัทอะไรบ้าง ///// 
ชื่อการค้าอื่น และชื่อบริษัทผู้ผลิตในประเทศไทยของยาไซโปรเฮปตาดีน เช่น 
 ///// บรรณานุกรม ///// 
https://www.mims.com/THAILAND/Home/GatewaySubscription/?generic=cyproheptadine [2014,March6]. 
http://www.webmd.com/interaction-checker/default.htm [2014,March6]. 
https://www.mims.com/Thailand/drug/info/Cyprogin/?q=cyproheptadine&amp;type=brief [2014,March6]. 
http://en.wikipedia.org/wiki/Cyproheptadine [2014,March6].
