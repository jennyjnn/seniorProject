คาร์บาเมต (Carbamate)
 ///// บทนำ ///// 
ยาคาร์บาเมต(Carbamate) เป็นสารประกอบอินทรีย์ที่เป็นอนุพันธ์ของกรดคาร์บามิก (Carbamic acid,สารเคมีชนิดหนึ่ง) ประโยชน์จาก สารคาร์บาเมตมีหลายประการและถูกนำไปใช้ในลักษณะต่างๆ เช่น 
- เป็นยาฆ่าแมลง (Carbamate insecticides) 
- ใช้ป้องกันการเจริญเติบโตของเชื้อโรค และใช้ในอุตสาหกรรมเครื่องสำอาง (Preservatives and cosmetics) 
- ใช้เป็นยารักษาโรค (Medicine) 
ในบทความนี้จะกล่าวถึงประโยชน์ของการนำสารคาร์บาเมตมาใช้เป็นยาเท่านั้น  
อาจจำแนกยาคาร์บาเมต ออกเป็นหมวดหมู่ได้ดังนี้ 
1. Ethyl carbamate:  มีการนำไปใช้ในประเทศญี่ปุ่นโดยนำไปเป็นตัวทำละลาย                 กับยาแก้ปวดที่ฉีดให้ผู้ป่วยหลังเข้ารับการผ่าตัด และในช่วงก่อนสงครามโลกครั้งที่ 2                Ethyl carbamate ถูกนำไปใช้รักษามะเร็งชนิดที่เรียกว่า Multiple myeloma แต่กลับ                พบว่า Ethyl carbamate ก่อให้เกิดพิษกับตัวผู้ป่วยและสามารถกระตุ้นให้เกิดมะเร็งอื่นๆ                                ได้เช่นกัน จึงถูกเพิกถอนการใช้กับมนุษย์  ปัจจุบันสารชนิดนี้ถูกนำกลับมาใช้เป็นยาสลบ                  หรือยาชากับสัตว์ทดลองแทน 
2. Acethylcholinesterase inhibitor/Anti-cholinesterase:  เป็นกลุ่มยาที่ออกฤทธิ์ต่อต้านเอนไซม์ในร่างกายที่มีชื่อว่า Acetylcholinesterase(เอนไซม์ที่ช่วยการทำงานของสาร Acetylcholine)  ประโยชน์ทางคลินิกที่ปรากฏในปัจจุบัน ได้แก่ 
- ใช้บำบัดอาการโรคต้อหิน (Glaucoma)  และช่วยกระตุ้นการบีบตัวของกระเพาะอาหารและลำไส้ อย่างเช่นยา Physostigmine 
- บำบัดอาการกล้ามเนื้ออ่อนแรงเอมจี (Myasthenia gravis) อย่างเช่นยา    Neostigmine,  Pyridostigmine,  Ambenonium 
- บำบัดอาการความจำเสื่อมของผู้ป่วยโรคอัลไซเมอร์ และผู้ป่วยโรคพาร์กินสัน อย่างเช่นยา  Rivastigmine 
- นำมาใช้รักษาอาการต้อหินในสัตว์ เช่นยา Demecarium 
3. Meprobamate:  เป็นยาคาร์บาเมตอีกประเภทหนึ่งที่มีคุณสมบัติบรรเทาอาการ                วิตกกังวล (Anxiolytic)  และอาการนอนไม่หลับ (Insomnia)  โดยมีระยะเวลาของการ               ใช้ยาเพียงสั้นๆ  ปัจจุบัน ยา Meprobamate จะไม่ได้รับความนิยมเท่ากับ Benzodiazepines และยังพบเห็นการใช้ยานี้ในประเทศไทยภายใต้ชื่อการค้าว่า Reinbamate 
4. Carisoprodol:  เป็นยาที่มีโครงสร้างและฤทธิ์ทางเภสัชวิทยาคล้ายกับยา Meprobamate ถูกนำมาเป็นยาทำให้กล้ามเนื้อคลายตัว/ยาคลายกล้ามเนื้อ (Muscle relaxant)  สามารถพบเห็นการใช้ในประเทศไทยภายใต้ชื่อการค้าว่า Caritasone 
5. Febamate:  ถูกนำมาใช้รักษาอาการชัก/ยากันชัก(Anticonvulsant) สามารถใช้รักษาได้ทั้งผู้ใหญ่และเด็ก  ยาFebamate อาจก่อให้เกิดความเสี่ยงต่อภาวะโลหิตจาง (Aplastic anemia) และทำให้ตับวาย  ไม่พบเห็นการจัดจำหน่ายในประเทศไทย แต่ในต่างประเทศ  มียานี้จำหน่ายภายใต้ชื่อการค้าว่า Felbatol 
6. Mebutamate:  ใช้บรรเทาอาการวิตกกังวลและสงบประสาท/ยาคลายเครียด มีฤทธิ์ลดความดันโลหิตด้วย  ยังไม่พบเห็นยานี้จัดจำหน่ายภายใต้ชื่อการค้าใด อาจเป็นช่วงของการศึกษาฤทธิ์ของการรักษาในระยะยาว รวมถึงผลข้างเคียงต่างๆจนกว่าจะมีข้อสรุปออกมาจึงค่อยทำการตลาด 
7. Tybamate:  มีคุณสมบัติบำบัดอาการวิตกกังวล  ยานี้จะต้องถูกเปลี่ยนโครงสร้างทางเคมีไปเป็น Meprobamate เสียก่อนจึงจะเริ่มออกฤทธิ์ (Produg)  ยังไม่พบเห็นการ                        จัดจำหน่ายภายใต้ชื่อการค้าใดๆ 
อาจกล่าวได้ว่า ยาคาร์บาเมตเป็นกลุ่มยาที่ยังมีการใช้ในปัจจุบัน  ด้วยมีประโยชน์ทางคลินิก  แต่ก็มีข้อห้ามใช้  ข้อควรระวังบางประการที่ผู้บริโภค/ผู้ป่วยอาจไม่ทราบรายละเอียด  เพื่อความปลอดภัยต่อตัวผู้บริโภคเอง  การใช้ยากลุ่มคาร์บาเมตควรต้องเป็นไปตามคำสั่งของแพทย์แต่ผู้เดียว 
 
 
 ///// คาร์บาเมตมีสรรพคุณ(คุณสมบัติ)อย่างไร? ///// 
ยาคาร์บาเมตมีสรรพคุณ/ข้อบ่งใช้ เช่น 
- บำบัดรักษาอาการกล้ามเนื้ออ่อนแรงเอมจี (Myasthenia gravis) อย่างเช่นยา 	  Neostigmine,  Ambenonium,  Pyridostigmine 
- บำบัดรักษาโรคต้อหิน อย่างเช่นยา  Physostigmine 
- รักษาอาการวิตกกังวล อย่างเช่นยา  Meprobamate 
- ช่วยคลายกล้ามเนื้อ อย่างเช่นยา  Carisoprodol 
- รักษาอาการชัก อย่างเช่นยา  Febamate 
- รักษาอาการโรคอัลไซเมอร์ (Alzheimer) เช่นยา Rivastigmine 
 
 ///// คาร์บาเมตมีกลไกการออกฤทธิ์อย่างไร? ///// 
กลไกการออกฤทธิ์ของยาแต่ละตัวในกลุ่มยาคาร์บาเมต มีทั้งความคล้ายคลึงและแตกต่างกันตามแต่ละชนิดของตัวยา และมีความสัมพันธ์กับอวัยวะที่ยาออกฤทธิ์ เช่น  สมอง   ตา  กระเพาะอาหารและลำไส้  ซึ่งในภาพรวม กลุ่มยาคาร์บาเมต มีกลไกการออกฤทธิ์ต่อการปรับสมดุลของสารสื่อประสาทในอวัยวะต่างๆที่ตัวยาออกฤทธ์ โดยทำให้สารสื่อประสาทนั้นๆกลับมามีปริมาณเป็นปกติ หรือใกล้เคียงปกติและส่งผลให้มีฤทธิ์ของการรักษาเกิดขึ้น 
 
 ///// คาร์บาเมตมีรูปแบบการจัดจำหน่ายอย่างไร? ///// 
ยาคาร์บาเมตมีรูปแบบการจัดจำหน่าย เช่น 
- ยาชนิดรับประทาน 
- ยาฉีด 
- พลาสเตอร์ปิดผิวหนัง 
 
 ///// คาร์บาเมตมีขนาดการบริหารยาอย่างไร? ///// 
ด้วยยาในกลุ่มยาคาร์บาเมต มีหลากหลายรายการ  ขนาดการบริหารยา/ใช้ยาจึงขึ้นกับดุลพินิจของแพทย์ผู้รักษาเป็นกรณีๆไป โดยต้องอาศัยข้อมูลทางการแพทย์ของตัวผู้ป่วย เช่น อาการโรค  ความรุนแรงโรค ประวัติโรคประจำตัว  ประวัติการใช้ยาอื่นๆ  แล้วจึงนำมาประกอบการเลือกใช้ยานี้ให้ตรงตามอาการ  เกิดความเหมาะสมและปลอดภัยมากที่สุดกับผู้ป่วย 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาคาร์บาเมต  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก  ขึ้นผื่น หรือ แน่นหายใจติดขัด/หายใจลำบาก 
- มีโรคประจำตัวต่างๆ อย่างเช่น เยื่อตาอักเสบ  ระบบทางเดินปัสสาวะอุดตัน รวมถึงกำลังกินยา/ใช้ยาอะไรอยู่ เพราะยาคาร์บาเมต อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรี ควรแจ้งว่าอยู่ในภาวะตั้งครรภ์ หรือ กำลังให้นมบุตร                  เพราะยาหลายประเภทสามารถผ่านทางน้ำนม หรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
กรณีใช้ยาคาร์บาเมตที่เป็นยาชนิดรับประทาน เช่นยา Pyridostigmine, Rivastigmine,  หากลืมรับประทานยาเหล่านี้ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป  ไม่จำเป็นต้องเพิ่มปริมาณยาเป็น 2 เท่า 
 
 
 ///// คาร์บาเมตมีผลไม่พึงประสงค์อย่างไร? ///// 
ยากลุ่มคาร์บาเมตสามารถก่อให้เกิดผลไม่พึงประสงค์(ผลข้างเคียง/อาการ-ข้างเคียง)ต่อระบบอวัยวะต่างๆของร่างกาย ดังนี้ เช่น 
- ผลต่อหัวใจ : เช่น  หัวใจเต้นช้า  ความดันโลหิตต่ำ 
- ผลต่อระบบทางเดินหายใจ :  เช่นหลอดลมหดเกร็งตัว/หายใจลำบาก 
- ผลต่อระบบทางเดินอาหาร : เช่น กระเพาะอาหาร-ลำไส้มีการเคลื่อนไหวมากผิดปกติ  ท้องเสีย   ปวดท้อง  คลื่นไส้ อาเจียน  เบื่ออาหาร  ปากแห้ง 
- ผลต่อกล้ามเนื้อ:  เช่น  กล้ามเนื้อมีการหดตัวเป็นเวลานาน/เป็นตะคริว  กล้ามเนื้ออ่อนแรง 
- ผลต่อระบบประสาท:  เช่น  วิงเวียน   ปวดศีรษะ  ชัก 
- ผลต่อตา:  เช่น  ความดันในลูกตาต่ำ 
- ผลต่อสภาพจิตใจ:  เช่น  นอนไม่หลับ  อ่อนเพลีย  การครองสติไม่เป็นปกติ 
- ผลต่อตับ:  ตัวเหลือง/ตับอักเสบ 
- ผลต่อระบบเผาผลาญพลังงานของร่างกาย:  เช่น  น้ำหนักตัวลด 
- ผลต่อระบบทางเดินปัสสาวะ:  เช่น  ปัสสาวะบ่อยขึ้น 
 
 ///// มีข้อควรระวังการใช้คาร์บาเมตอย่างไร? ///// 
มีข้อควรระวังการใช้ยาคาร์บาเมต เช่น 
- ห้ามใช้กับผู้ที่มีประวัติแพ้ยาต่างๆกลุ่มนี้ 
- ห้ามใช้ในสตรีตั้งครรภ์  สตรีที่อยู่ในภาวะให้นมบุตร เด็ก  และผู้สูงอายุ  โดย                ไม่มีคำสั่งจากแพทย์ 
- ห้ามใช้ยานี้กับผู้ป่วย โรคตับ  โรคไต  ระยะรุนแรง 
- ห้ามรับประทานยานี้ร่วมกับเครื่องดื่มที่มีแอลกอฮอล์เป็นส่วนประกอบ 
- ห้ามปรับขนาดรับประทานด้วยตนเอง 
- หลีกเลี่ยงการใช้ยานี้กับผู้ป่วย  โรคลำไส้อุดตัน หรือผู้ที่เพิ่งได้รับการผ่าตัด	 	  อวัยวะในช่องทางเดินอาหาร 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด (รวมยากลุ่มคาร์บาเมตด้วย) ยาแผนโบราณทุกชนิด  อาหารเสริม ผลิตภัณฑ์ฌสริมอาหาร และสมุนไพร ต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 ///// คาร์บาเมตมีปฏิกิริยาระหว่างยากับยาตัวอื่นอย่างไร? ///// 
ยาคาร์บาเมตมีปฏิกิริยาระหว่างยากับยาตัวอื่น เช่น 
- การใช้ยากลุ่ม Acetylcholinesterase inhibitor/AChEI ร่วมกับยาแก้ปวด                       กลุ่ม NSAIDs จะเพิ่มความเสี่ยงให้เกิดการกระตุ้นให้กรดหลั่งออกมามากจากกระเพาะอาหารจนอาจก่อให้เกิดกระเพาะอาหารอักเสบได้ จึงควรหลีกเลี่ยงการใช้ยาร่วมกัน 
- การใช้ยา Physostigmine ร่วมกับยากลุ่ม Beta blockers  สามารถก่อให้เกิดภาวะ              หัวใจเต้นช้าผิดปกติ  หากไม่มีความจำเป็นใดๆ ควรหลีกเลี่ยงการใช้ยาร่วมกัน 
- การใช้ยา Neostigmine ร่วมกับยา Tramadol,  Bupropion,  อาจทำให้มีความเสี่ยงของภาวะลมชักเกิดขึ้นได้  หากจำเป็นต้องใช้ยาร่วมกัน   แพทย์จะปรับปรับขนาดการใช้ยาให้เหมาะสมเป็นกรณีไป 
- ห้ามใช้ยา Carisoprodol ร่วมกับการดื่มสุราหรือเครื่องดื่มที่มีแอลกอฮอล์เป็นส่วนประกอบ  ด้วยจะเสริมฤทธิ์กดการทำงานของประสาทส่วนกลาง จนทำให้เกิดอาการวิงเวียนอย่างรุนแรง 
 ///// ควรเก็บรักษาคาร์บาเมตอย่างไร? ///// 
ควรเก็บยาคาร์บาเมต ภายใต้อุณหภูมิห้องที่เย็น หรือเก็บตามเงื่อนไขที่ระบุในเอกสารกำกับยา เก็บยาในภาชนะที่ปิดมิดชิด พ้นแสงแดด ความร้อนและความชื้น       ไม่เก็บยาในห้องน้ำหรือในรถยนต์ และเก็บยาให้พ้นมือเด็กและสัตว์เลี้ยง 
 ///// คาร์บาเมตมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์บาเมต ที่จำหน่ายในประเทศไทย มียาชื่อการค้า และบริษัทผู้ผลิต/ผู้จำหน่าย เช่น 
 
 ///// บรรณานุกรม ///// 
https://en.wikipedia.org/wiki/Carbamate#Medicine [2016,Dec17] 
https://en.wikipedia.org/wiki/Ethyl_carbamate#Uses [2016,Dec17] 
https://en.wikipedia.org/wiki/Acetylcholinesterase_inhibitor [2016,Dec17] 
http://www.mims.com/thailand/drug/info/meprobamate/?type=brief&amp;mtype=generic [2016,Dec17] 
https://en.wikipedia.org/wiki/Felbamate [2016,Dec17]
