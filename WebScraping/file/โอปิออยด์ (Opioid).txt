โอปิออยด์ (Opioid)
 ///// บทนำ ///// 
ยาโอปิออยด์ (Opioid) เป็นกลุ่มของสารเคมีที่มีโครงสร้างและคุณสมบัติคล้ายคลึงกับมอร์ฟีน(Morphine) การออกฤทธิ์ของสารโอปิออยด์จะมีอิทธิพลต่อสมอง ระบบประสาทส่วนปลายของร่าง กาย และระบบทางเดินอาหารเช่น กระเพาะอาหาร ลำไส้ ประวัติศาสตร์การแพทย์ได้ระบุให้สารกลุ่มโอปิออยด์เป็นยาแก้ปวดทำให้ร่างกายสามารถทนต่ออาการปวดได้ดีมากขึ้น ผลข้าง เคียงโดยรวมๆของยานีจะทำให้เกิดอาการสงบประสาท/ประสาทผ่อนคลาย กดการหายใจ (หายใจตื้นและเบา) ท้องผูก รวมถึงรู้สึกเคลิบเคลิ้ม นอกจากนี้ ยาโอปิออยด์ยังนำมาใช้รักษาอาการไอที่อาการค่อนข้างรุนแรงหรือมีเหตุจากโรคร้ายเช่น มะเร็งปอดได้อีกด้วย การใช้ยากลุ่มโอปิออยด์มีข้อพึงระวังสำคัญอีกประการหนึ่งคือ การติดยา ซึ่งจะเกิดเมื่อมีการใช้ยาครั้งละมากๆหรือใช้ยาเป็นเวลา นานๆ 
สามารถแบ่งกลุ่มยาโอปิออยด์ออกเป็นหมวดย่อยได้ดังนี้ 
สารโอปิออยด์ที่สร้างขึ้นเองในร่างกายมนุษย์ (Endogenous opioids) ประกอบด้วย สารดังนี้เช่น Endorphins, Enkephalins, Dynorphins, Endomorphins 
โอปิออยด์ที่เป็นสารจากฝิ่นคือกลุ่มสารแอลคาลอยด์ (Opium alkaloids) เช่น Codeine, Morphine, Thebaine, Oripavine 
สารประกอบสังเคราะห์เอสเทอร์ของมอร์ฟีน (Esters of morphine) เช่น Diacetyl morphine (Heroin), Nicomorphine, Dipropanoylmorphine, Diacetyldihydromorphine 
Acetylpropionylmorphine, Desomorphine, Methyldesorphine, Dibenzoylmorphine 
สารประกอบสังเคราะห์อีเทอร์ของมอร์ฟีน (Ethers of morphine) เช่น Dihydroco deine, Ethylmorphine, Heterocodeine 
สารโอปิออยด์กึ่งสังเคราะห์ที่เป็นอนุพันธุ์แอลคาลอยด์ (Semi-synthetic alkaloid derivatives) เช่น Buprenorphine, Etorphine, Hydrocodone, Hydromorphone, Oxyco done, Oxymorphone 
สารโอปิออยด์สังเคราะห์ (Synthetic opioids) ซึ่งแบ่งแยกย่อยตามโครงสร้างเคมี ได้อีกดังนี้เช่น
			Anilidopiperidines เช่น Fentanyl, Alphamethylfentanyl, Alfentanil, Sufenta nil, Remifentanil, Carfentanyl, Ohmefentanyl
			Phenylpiperidines เช่น Pethidine, Ketobemidone, Allylprodine, Prodine, 1-methyl-4-phenyl-4-propionoxypiperidine (MPPP), 1-(2-phenylethyl)-4-phenyl-4-acetoxypiperidine: PEPAP 
			Diphenylpropylamine derivatives เช่น Propoxyphene, Dextropropoxyphene, Dextromoramide, Bezitramide, Piritramide, Methadone, Dipipanone, Levomethadyl acetate, Difenoxin, Diphenoxylate, Loperamide 
			Benzomorphan derivatives เช่น Dezocine, Pentazocine, Phenazocine
			Oripavine derivatives เช่น Buprenorphine, Dihydroetorphine, Etorphine
			Morphinan derivatives เช่น Butorphanol, Nalbuphine, Levorphanol, Levome thorphan 
ทั้งนี้ มีหลายรายการของสารโอปิออยด์ที่ถูกจัดให้เป็นยาเสพติดให้โทษเช่น Codeiene, Heroin, Morphine, Hydrocodone, Oxymorphone, Fentanyl, MPPP และอื่นๆอีก ดังนั้นเพื่อความปลอดภัยของผู้ป่วยต่อการใช้ยาโอปิออยด์แต่ละชนิด จึงต้องเป็นไปตามคำสั่งแพทย์เท่านั้น โดยพิจารณาเรื่องการบรรเทาอาการเจ็บปวดให้ทุเลาพ้นความทรมาน ประกอบกับเรื่องที่ต้องระวังเรื่องการติดยาระหว่างทำการรักษาเป็นสำคัญ 
 ///// โอปิออยด์มีสรรพคุณ (คุณสมบัติ) อย่างไร? ///// 
ยาโอปิออยด์มีสรรพคุณบรรเทาอาการปวดต่างๆเช่น 
- อาการปวดชนิดเฉียบพลันหลังผ่าตัด 
- อาการปวดที่เกิดจากบาดแผลตามร่างกาย (กรณีบาดแผลเกิดที่ศีรษะจะต้องระวังการใช้ยากลุ่มนี้) 
- อาการปวดจากโรคมะเร็งโดยเฉพาะมะเร็งระยะสุดท้าย 
- อาการปวดจากโรคอื่นเช่น โรคข้อรูมาตอยด์ 
- ใช้ร่วมกับการใช้ยาชา/ยาสลบเพื่อระงับอาการปวดระหว่างผ่าตัด 
- บรรเทาอาการไอเช่น การไอแห้งๆ 
- รักษาและบรรเทาอาการท้องเสีย 
- ใช้บำบัดอาการของผู้ป่วยที่ติดยาเสพติด (De-addiction) 
 ///// โอปิออยด์มีกลไกการออกฤทธิ์อย่างไร? ///// 
สารโอปิออยด์มีกลไกการออกฤทธิ์ โดยตัวยาจะเข้าจับกับตัวรับที่มีชื่อว่า Opioid receptors ซึ่งมีอยู่ทั่วไปในเซลล์สมองตลอดไปจนถึงไขสันหลังรวมถึงตามผนังกล้ามเนื้อเรียบของระบบทาง เดินอาหาร จากนั้นจะเกิดการปรับสมดุลทางเคมีของสารสื่อประสาท มีทั้งยับยั้งการหลั่งและเร่งการปลดปล่อยของสารสื่อประสาทบางตัวออกมาทำงาน ด้วยกลไกที่ซับซ้อนเหล่านี้จึงก่อให้เกิดฤทธิ์ของการรักษาตามสรรพคุณ 
 ///// โอปิออยด์มีรูปแบบการจัดจำหน่ายอย่างไร? ///// 
ยาโอปิออยด์มีรูปแบบการจัดจำหน่ายดังนี้ 
- ยารัปประทาน: ยาเม็ด ยาแคปซูล ยาน้ำ 
- ยาฉีด 
- ยาเหน็บทวาร 
- พลาสเตอร์ปิดผิวหนัง 
 ///// โอปิออยด์มีขนาดรับประทาน/การบริหารยาอย่างไร? ///// 
ด้วยเป็นกลุ่มยาเสพติดเสียเป็นส่วนมาก ขนาดและระยะเวลาของการใช้ยาจะต้องเป็นไปตามคำสั่งแพทย์อย่างเคร่งครัด และทางสถานพยาบาล แพทย์/พยาบาล ต้องทำบันทึกการใช้ยากับผู้ ป่วยไว้เป็นหลักฐานเพื่อนำส่งรายงานการใช้ยากลุ่มนี้ต่อกระทรวงสาธารณสุข 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโอปิออยด์ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาโอปิออยด์อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาโอปิออยด์สามารถรับประทานเมื่อนึกขึ้นได้ ถ้าเวลาใกล้เคียงกับ การรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// โอปิออยด์มีผลไม่พึงประสงค์อย่างไร? ///// 
ยาโอปิออยด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น มีอาการชัก คลื่นไส้ อาเจียน ปากแห้ง ท้องผูก ปัสสาวะไม่ออก/ปัสสาวะขัด ปวดศีรษะ วิงเวียน ง่วงนอน ชีพจรเต้นผิดปกติ ตัวเย็น อาจมีผื่นคันหรือลมพิษขึ้นตามผิวหนัง หัวใจเต้นเร็วหรือช้าผิด ปกติ ตาพร่า มีอาการเหงื่อออกมาก อาจรู้สึกหงุดหงิดหรือเคลิบเคลิ้ม และสามารถติดยาได้ 
กรณีที่ผู้ป่วยได้รับยาโอปิออยด์มากหรือใช้ยากลุ่มนี้เป็นเวลานานอาจก่อให้เกิดอาการท้องเสีย คลื่นไส้ อาเจียน ปวดกล้ามเนื้อ วิตกกังวล และเกิดอาการระคายเคืองตามร่างกายตามมา หากพบอาการดังกล่าวต้องรีบแจ้งแพทย์เพื่อปรับแนวทางการรักษา 
 ///// มีข้อควรระวังการใช้โอปิออยด์อย่างไร? ///// 
มีข้อควรระวังการใช้โอปิออยด์ดังนี้เช่น 
- ห้ามใช้กับผู้ที่แพ้ยาในกลุ่มนี้ 
- ห้ามใช้ยากลุ่มนี้ร่วมกับเครื่องดื่มที่มีแอลกอฮอล์ 
- ห้ามใช้ยานี้ขณะที่ผู้ป่วยมีการหายใจผิดปกติเช่น ขณะเป็นหอบหืดเฉียบพลันหรือหอบขนาดรุนแรง 
- ห้ามใช้ยานี้กับผู้ป่วยขณะที่มีความดันในกะโหลกศีรษะสูง 
- ห้ามใช้ยานี้กับผู้ป่วยด้วยพิษสุราแบบเฉียบพลัน รวมถึงผู้ป่วยด้วยโรคตับ 
- ห้ามใช้ยานี้กับผู้ป่วยที่สลบไร้การตอบสนองหรือขณะไม่รู้สึกตัว 
- ห้ามใช้ยานี้กับผู้ป่วยด้วยปอดบวมน้ำ (Pulmonary edema) 
- ระวังการใช้ยานี้กับผู้สูงอายุ เด็กที่อายุต่ำกว่า 3 เดือน สตรีตั้งครรภ์ และสตรีที่อยู่ในภาวะให้นมบุตร 
- ระวังการใช้ยานี้กับผู้ป่วยด้วยโรคไทรอยด์ฮอร์โมนต่ำ (ภาวะขาดไทรอยด์ฮอร์โมน) ผู้ป่วยโรคไต ผู้ที่ได้รับบาดเจ็บบริเวณศีรษะ ผู้ป่วยความดันโลหิตต่ำ ผู้ป่วยต่อมลูกหมากโต ผู้ที่มีการอัก เสบของระบบทางเดินอาหาร (เช่น ลำไส้อักเสบ) ผู้ป่วยโรคกล้ามเนื้ออ่อนแรง ผู้ป่วยด้วยโรคระบบทางเดินน้ำดี (เช่น นิ่วในถุงน้ำดี ถุงน้ำดีอักเสบ) 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาโอปิออยด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// โอปิออยด์มีปฏิกิริยาระหว่างยากับยาตัวอื่นอย่างไร? ///// 
ยาโอปิออยด์มีปฏิกิริยาระหว่างยากับยาตัวอื่นดังนี้เช่น 
- ห้ามใช้ยากลุ่มโอปิออยด์ร่วมกับการดื่มเครื่องดื่มที่มีแอลกอฮอล์เป็นส่วนประกอบด้วยจะก่อ ให้เกิดปัญหากับระบบหายใจกับผู้ป่วย อีกทั้งยังยับยั้งฤทธิ์ระงับอาการปวดของยากลุ่มโอปิออยด์ ทำให้การรักษาไม่ได้ผล 
- ควรหลีกเลี่ยงการใช้ยากลุ่มโอปิออยด์ร่วมกับยากลุ่ม MAOIs ด้วยเสี่ยงกับภาวะความดันโลหิตสูงหรือความดันโลหิตต่ำขั้นวิกฤติที่ส่งผลต่อการทำงานของระบบหายใจ หากไม่มีความจำ เป็นใดๆควรหลีกเลี่ยงการใช้ยาร่วมกัน 
- หลีกเลี่ยงการใช้ยามอร์ฟีนร่วมกับยาในกลุ่ม TCAs ด้วยอาจเพิ่มความเสี่ยงของการเกิดภาวะ Serotonin syndrome การจะใช้ยาร่วมกันต้องเป็นไปตามดุลยพินิจของแพทย์เท่านั้น 
- ห้ามใช้ยาเมทาโดน (Methadone) ร่วมกับยาที่เพิ่มการบีบตัวของกระเพาะอาหารและลำไส้ เช่น Cisapride ด้วยการใช้ร่วมกันสามารถกระตุ้นให้หัวใจทำงานผิดปกติจนถึงขั้นเป็นอันตรายต่อผู้   ใช้ยาได้ 
 ///// ควรเก็บรักษาโอปิออยด์อย่างไร? ///// 
ควรเก็บรักษายาโอปิออยด์ดังนี้ 
ก.	การเก็บรักษาในสถานพยาบาล: ควรเก็บยากลุ่มนี้ในช่วงอุณหภูมิ 20 - 25 องศาเซลเซียส (Celsius) ห้ามเก็บยาในช่องแช่แข็งของตู้เย็น เก็บในภาชนะที่ปิดมิดชิด พ้นแสงแดด ความร้อนและความชื้น และยาที่หมดอายุต้องทำรายงานขออนุมัติการทำลายจากกระทรวงสาธารณ สุขทุกครั้ง 
ข.	    การเก็บรักษาในที่พัก/บ้าน: เก็บยาในอุณหภูมิห้องที่เย็น ไม่เก็บยาในช่องแช่แข็ง ของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// โอปิออยด์มีชื่ออื่นอีกไหม? ผลิตจากบริษัทอะไรบ้าง? ///// 
ยาโอปิออยด์ที่จำหน่ายในประเทศไทย มียาชื่อการค้าอื่นๆและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Opioid#Classification [2015,Aril4]
      2. http://www.news-medical.net/health/Opioid-Uses.aspx[2015,Aril4]
	3. http://www.frca.co.uk/article.aspx?articleid=100933 [2015,Aril4]
	4. http://www.webmd.com/pain-management/guide/narcotic-pain-medications?page=2#2[2015,Aril4]
	5. http://health.utah.gov/prescription/pdf/guidelines/absolute_contraindications.pdf[2015,Aril4] 
	6. http://www.myvmc.com/treatments/opioids-for-analgesia/#C2[2015,Aril4]
	7. http://www.drugs.com/dosage/fentanyl.html#Usual_Adult_Dose_for_Pain [2015,Aril4]
	8. http://www.painaction.com/members/lesson.aspx?id=2138&amp;notcompleted=true [2015,Aril4]
	9. https://www.bhpalmbeach.com/program/focus/mixing-alcohol-and-opioids [2015,Aril4]
	10.  http://www.bluelight.org/vb/threads/373376-Opiates-and-MAOIs-Contradicted[2015,Aril4]
