ยาอัลปราโซแลม (Alprazolam)
 ///// ทั่วไป ///// 
ยา อัลปราโซแลม (Alprazolam) เป็นวัตถุออกฤทธิ์ที่อยู่ในกลุ่ม Benzodiazepine ถูกนำ มาใช้ในวงการแพทย์เพื่อรักษาอาการวิตกกังวลมากกว่า 30 ปีแล้ว ยานี้ออกฤทธิ์ภายใน 8-25 นาทีหลังรับประทาน และครอบคลุมประสิทธิผลไปจนกระทั่ง 1.5 ชั่วโมงโดยประมาณ  รูปแบบของยาที่มีในสถานพยาบาลส่วนใหญ่เป็นรูปแบบของยาเม็ด ได้มีการทดสอบการใช้ยากับสัตว์ ทดลองที่ตั้งครรภ์พบว่า ก่อให้เกิดความพิการของตัวอ่อน จึงห้ามใช้ยานี้กับหญิงมีครรภ์ อย่าง ไรก็ตาม การใช้ยาควรต้องได้รับคำสั่งจากแพทย์เท่านั้น 
 ///// ยาอัลปราโซแลมมีสรรพคุณ(คุณสมบัติ)อย่างไร? ///// 
ยาอัลปราโซแลม รักษาอาการวิตกกังวล อาการซึมเศร้า นอนไม่หลับ เป็นยาร่วมรักษาในการเลิกเหล้า 
 ///// ยาอัลปราโซแลมมีกลไกการออกฤทธิ์อย่างไร? ///// 
ยาอัลปราโซแลม ออกฤทธิ์โดยการเปลี่ยนแปลงการทำงานของสารสื่อประสาทในสมองมนุษย์ และเกิดฤทธิ์ตามสรรพคุณดังกล่าวข้างต้น 
 ///// ยาอัลปราโซแลมมีรูปแบบการจัดจำหน่ายอย่างไร? ///// 
รูปแบบการจัดจำหน่ายยาอัลปราโซแลม ที่พบบ่อยๆในประเทศไทย ได้แก่ ยารับประ ทานที่เป็น ยาเม็ด ขนาด 0.25, 0.50, และ 1 มิลลิกรัม 
 ///// ยาอัลปราโซแลมมีขนาดรับประทานอย่างไร? ///// 
ขนาดของยาอัลปราโซแลมที่รับประทาน สั่งจ่ายตามอาการและชนิดของโรค ขนาดรับ ประทานสูงสุดในผู้ใหญ่คือ 4 มิลลิกรัมต่อวัน โดยแบ่งรับประทาน แพทย์ผู้รักษาจะเป็นผู้ควบ คุมดูแล ระยะเวลาการใช้ยากับคนไข้ สำหรับการใช้ยากับผู้ป่วยด้วยโรคซึมเศร้า ไม่ควรใช้ติด ต่อกันนานเกิน 6 เดือน และการใช้ยาในผู้ป่วยด้วยโรควิตกกังวล ไม่ควรใช้ติดต่อกันนานเกิน 8 เดือน 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมทั้งยาอัลปราโซแลม ผู้ป่วยควรแจ้งแพทย์/พยาบาล และเภสัชกร ดังนี้ 
-  ประวัติแพ้ยาทุกชนิด เช่น กินยาแล้ว คลื่นไส้มาก หรือ แน่นหายใจติดขัด หรือเกิดผื่นขึ้น 	- มีโรคประจำตัวต่างๆ รวมทั้งกำลังกินยาอะไรอยู่ เพราะยาอัลปราโซแลม อาจส่งผลให้อา การของโรคเหล่านั้นรุนแรงขึ้น หรือ เกิดปฏิกิริยาระหว่างยากับยาอื่นๆที่กินอยู่ก่อนแล้ว 
-  หากเป็นสุภาพสตรีควรแจ้งว่าอยู่ในภาวะการตั้งครรภ์ หรือ กำลังให้นมบุตร เพราะยาหลายประเภทสามารถผ่านทางน้ำนมหรือรก และเข้าสู่ทารกจนอาจก่อผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาต่างๆ รวมถึง ยาอัลปราโซแลม สามารถรับประทานเมื่อนึกขึ้นได้ แต่ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็นสองเท่า 
 ///// ยาอัลปราโซแลมมีผลไม่พึงประสงค์อย่างไร? ///// 
ผลไม่พีงประสงค์ หรือ ผลขางเคียงของ ยาอัลปราโซแลม คือ 
- อาจทำให้รู้สึกง่วงนอน วิงเวียน สายตาพร่ามัว การมองเห็นไม่ชัดเจน 
- รู้สึกไม่สบายในระบบทางเดินอาหาร เช่น มีอาการ คลื่นไส้ อาเจียน 
- อาจทำให้ความทรงจำบกพร่อง หรือ เกิดภาวะหลงลืม 
 ///// มีข้อควรระวังการใช้ยาอัลปราโซแลมอย่างไร? ///// 
ข้อควรระวังในการใช้ยาอัลปราโซแลม คือ 
- ห้ามใช้ยากับผู้ที่แพ้ยานี้ 
- ห้ามใช้ยาในหญิงตั้งครรภ์ และหญิงที่อยู่ในภาวะให้นมบุตร 
- ห้ามใช้ยาในผู้ที่ป่วยด้วยโรคต้อหิน ด้วยจะทำให้อาการของโรคต้อหินกำเริบมากขึ้น 
- ควรต้องปฏิบัติตาม ข้อปฏิบัติพื้นฐานในการใช้ยา เสมอ 
 ///// ยาอัลปราโซแลมมีปฏิกิริยาระหว่างยากับยาตัวอื่นอย่างไร? ///// 
การรับประทานยาอัลปราโซแลมร่วมกับเครื่องดื่มที่มีแอลกอฮอล์จะเกิดการเสริมฤทธิ์ในการกดการทำงานของกระแสประสาทในสมอง ก่อให้เกิดภาวะ ง่วงนอน อ่อนเพลีย ขาดการควบคุมสติ ดังนั้น จึงแนะนำว่า เมื่อรับประทานยานี้ ควรหลีกเลี่ยงการทำงานกับเครื่องจักร หรือเลี่ยงการขับขี่ยวดยานพาหนะ โดยเฉพาะในขณะที่ได้รับยาอัลปราโซแลมร่วมกับเครื่องดื่มที่มีแอลกอฮอล์ 
การรับประทานยาอัลปราโซแลมร่วมกับยาที่ใช้รักษาโรคเกี่ยวกับเชื้อราบางตัว ยาสามารถทำให้เกิดอาการง่วงนอนและการหายใจช้าลงได้ ยาที่รักษาโรคเชื้อราดังกล่าว เช่น คีโตโคนาโซล (Ketoconazole) 
การรับประทานยาอัลปราโซแลมร่วมกับยาที่ใช้รักษาอาการเจ็บปวดบางกลุ่ม สามารถก่อ ให้เกิดการกดการทำงานของกระแสประสาทในสมอง ก่อให้เกิดภาวะ ง่วงนอน อ่อนเพลีย ขาดการควบคุมสติ ดังนั้นจึงแนะนำว่าควรหลีกเลี่ยงการทำงานกับเครื่องจักร หรือเลี่ยงการขับขี่ยวด ยานพาหนะ ยาที่ใช้รักษาอาการเจ็บปวดที่กล่าวถึง เช่น ยาเฟนทานิล (Fentanyl) 
 ///// ควรเก็บรักษายาอัลปราโซแลมอย่างไร? ///// 
ให้เก็บยาอัลปราโซแลม ในที่อุณหภูมิต่ำกว่า 25 องศาเซลเซียส หลีกเลี่ยงการเก็บในที่มีแสงแดดส่องถึง หรือมีความชื้นสูง 
 ///// ยาอัลปราโซแลมมีชื่ออื่นอีกไหม? ผลิตจากบริษัทอะไรบ้าง? ///// 
 ///// บรรณานุกรม ///// 
http://www.mims.com/THAILAND/drug/info/Alprazolam%20Frx/ 
http://www.drugs.com/drug_interactions.php 
Drug Information Handbook 20th edition with Charles Flacy RPh. Ms, Pharm D FCSHP , Lora L.Armstrong RPh, PharmD BCPS , Morton P.Goldman, RPh, PharmD BCPS,FCCP , Leonard L. RPh. BSPharm
