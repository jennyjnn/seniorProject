ออกคาร์บาซีปีน (Oxcarbazepine)
 ///// บทนำ ///// 
ยาออกคาร์บาซีปีน (Oxcarbazepine) เป็นยารักษาโรคลมชัก และช่วยปรับระดับอารมณ์ความรู้สึกเช่น ความวิตกกังวลให้ดีขึ้น ยานี้เป็นอนุพันธุ์ของยาคาร์บามาซีปีน (Carbamazepine) ถูกสังเคราะห์ครั้งแรกในปี ค.ศ. 1965 (พ.ศ. 2508) และนำไปใช้กับประเทศแถบทวีปยุโรปหลายประเทศ โดยมีรูปแบบเป็นยาชนิดรับประทาน 
ยาออกคาร์บาซีปีนสามารถดูดซึมจากทางเดินอาหารมากกว่า 95% เมื่อเข้าสู่กระแสเลือด ตัวยาจะถูกลำเลียงไปยังตับเพื่อเปลี่ยนแปลงโครงสร้างทางเคมี ร่างกายต้องใช้เวลาประมาณ 1 -5 ชั่วโมงเพื่อกำจัดปริมาณยา 50% ออกจากกระแสเลือด 
ยาออกคาร์บาซีปีนมิได้อยู่ในบัญชียาหลักแห่งชาติของไทย จึงอาจพบเห็นการใช้ยานี้ในบางสถานพยาบาลเท่านั้น อย่างไรก็ตามออกคาร์บาซีปีนจัดอยู่ในหมวดยาอันตราย การใช้ยาที่ปลอดภัยเหมาะสมกับผู้ป่วยจึงต้องเป็นไปตามดุลยพินิจของแพทย์ผู้รักษาแต่เพียงผู้เดียว 
 ///// ออกคาร์บาซีปีนมีสรรพคุณ (คุณสมบัติ) อย่างไร? ///// 
ยาออกคาร์บาซีปีนมีสรรพคุณรักษาอาการของโรคลมชัก 
 ///// ออกคาร์บาซีปีนมีกลไกการออกฤทธิ์อย่างไร? ///// 
ยาออกคาร์บาซีปีนมีกลไกการออกฤทธิ์ โดยตัวยาจะปิดกั้นศักย์ไฟฟ้าที่เกิดจากการแลก เปลี่ยนประจุของเกลือโซเดียมในบริเวณเซลล์ประสาท อีกทั้งยับยั้งการส่งผ่านกระแสประสาทที่ผิดปกติต่อเซลล์กล้ามเนื้อ เป็นผลให้อาการของโรคลมชักทุเลาลงและผู้ป่วยกลับมามีอาการเป็นปกติ 
 ///// ออกคาร์บาซีปีนมีรูปแบบการจัดจำหน่ายอย่างไร? ///// 
ยาออกคาร์บาซีปีนมีรูปแบบการจัดจำหน่ายดังนี้เช่น 
- ยาน้ำแขวนตะกอนชนิดรับประทาน ขนาด 60 มิลลิกรัม/มิลลิลิตร 
- ยาเม็ดชนิดรับประทาน ขนาด 150, 300 และ 600 มิลลิกรัม/เม็ด 
 ///// ออกคาร์บาซีปีนมีขนาดรับประทานอย่างไร? ///// 
ยาออกคาร์บาซีปีนมีขนาดรับประทานดังนี้เช่น 
- ผู้ใหญ่: เริ่มต้นรับประทาน 600 มิลลิกรัม/วันโดยแบ่งการรับประทานเป็น 2 ครั้ง หากจำ เป็นแพทย์จะปรับขนาดรับประทานเพิ่มขึ้นได้อีก 600 มิลลิกรัม/วัน (รวมแล้วไม่เกิน 1,200 มิล ลิกรัม/วัน) หลังจากใช้ยาตั้งแต่ 1 สัปดาห์ขึ้นไป ทั้งนี้ขึ้นอยู่กับการตอบสนองของผู้ป่วยและดุล พินิจของแพทย์ ขนาดรับประทานเพื่อคงระดับการรักษาอยู่ที่ 600 – 1,200 มิลลิกรัม/วัน 
- เด็กที่อายุมากกว่า 6 ปีขึ้นไป: รับประทาน 8 - 10 มิลลิกรัม/น้ำหนักตัว 1 กิโลกรัม/วันโดยแบ่งรับประทานเป็น 2 ครั้ง หลังจากใช้ยาตั้งแต่ 1 สัปดาห์ขึ้นไป หากจำเป็นแพทย์อาจปรับขนาดรับประทานเพิ่มอีก 10 มิลลิกรัม/น้ำหนักตัว 1 กิโลกรัม/วัน ขนาดรับประทานที่คงระดับการรักษาอยู่ที่ 30 มิลลิกรัม/น้ำหนักตัว 1 กิโลกรัม/วัน 
- เด็กที่อายุต่ำกว่า 6 ปี: ยังไม่มีข้อมูลแน่ชัดถึงขนาดยานี้ในเด็กวัยนี้ การใช้ยานี้ในเด็กกลุ่มนี้ จึงขึ้นกับดุลพินิจของแพทย์ผู้รักษา 
*อนึ่ง สามารถรับประทานยานี้ก่อนหรือพร้อมอาหารก็ได้ 
*****หมายเหตุ: 
- ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาออกคาร์บาซีปีน ผู้ป่วยควรแจ้งแพทย์/พยาบาลและเภสัชกรดังนี้ 
-  ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาออกคาร์บาซีปีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาออกคาร์บาซีปีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ออกคาร์บาซีปีนมีผลไม่พึงประสงค์อย่างไร? ///// 
ยาออกคาร์บาซีปีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น เกิดอาการวิงเวียน ง่วงนอน ปวดศีรษะ ความคิดสับสน นอนไม่หลับ ตัวสั่น คลื่นไส้ อา เจียน ปวดท้อง ท้องอืด ท้องเสียหรือไม่ก็ท้องผูก พูดจาได้ไม่ชัด กระเพาะอาหารอักเสบ น้ำหนัก เพิ่ม อ่อนเพลีย ปวดหลัง การทรงตัวทำได้ไม่ดี กล้ามเนื้อไม่มีแรง/กล้ามเนื้ออ่อนแรง ตากระตุก การมองภาพไม่ชัดเจน ความดันโลหิตต่ำ ขาบวม มีผื่นคันตามผิวหนัง เกิดสิว ตรวจเลือดพบมีภาวะเกลือโซเดียมในร่างกายต่ำ เกิดไซนัสอักเสบ 
สำหรับผู้ที่รับประทานยานี้เกินขนาดจะเกิดอาการเป็นลักษณะกดประสาทส่วนกลาง (อาการ เช่น ซึมลงมาก หายใจเบา ความดันโลหิตต่ำ โคม่า) เมื่อผู้ป่วยมีอาการดังกล่าวให้รีบนำผู้ป่วยไปโรงพยาบาลทันที ซึ่งแพทย์จะให้การรักษาแบบประคับประคองตามอาการของผู้ป่วย 
 ///// มีข้อควรระวังการใช้ออกคาร์บาซีปีนอย่างไร? ///// 
มีข้อควรระวังการใช้ยาออกคาร์บาซีปีนดังนี้เช่น 
-  ห้ามใช้กับผู้ที่แพ้ยานี้ 
- ห้ามใช้ยานี้กับสตรีที่อยู่ในภาวะให้นมบุตร 
-  หลีกเลี่ยงการหยุดยานี้เองอย่างกะทันหัน 
- ระวังการใช้ยานี้กับผู้ป่วยโรคตับ โรคไต 
- ระวังการใช้ยานี้กับผู้ที่มีภาวะเกลือโซเดียมในร่างกายต่ำ 
-  ระวังการใช้ยานี้ในสตรีตั้งครรภ์รวมถึงในผู้สูงอายุ 
-  ระหว่างการใช้ยานี้ควรหลีกเลี่ยงการขับขี่ยวดยานพาหนะหรือการทำงานที่เกี่ยวกับเครื่อง จักรเพราะอาจเกิดอุบัติเหตุได้จากผลข้างเคียงของยาที่ทำให้ง่วงนอน สับสน การเห็นภาพไม่ชัด เจน 
- ห้ามแบ่งยาให้ผู้อื่นใช้ 
-  ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง: 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมยาออกคาร์บาซีปีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ออกคาร์บาซีปีนมีปฏิกิริยาระหว่างยากับยาตัวอื่นอย่างไร? ///// 
ยาออกคาร์บาซีปีนมีปฏิกิริยาระหว่างยากับยาตัวอื่นดังนี้เช่น 
- การใช้ยาออกคาร์บาซีปีนร่วมกับยาเม็ดคุมกำเนิดอาจทำให้ระดับยาคุมกำเนิดในร่างกายลดลงจนก่อให้เกิดความเสี่ยงของการตั้งครรภ์ หรือเกิดภาวะเลือดออกทางช่องคลอดผิดปกติติดตามมา หากจำเป็นต้องใช้ยาร่วมกันแพทย์จะปรับขนาดการรับประทานยาออกคาร์บาซีปีนให้เหมาะสมเป็นกรณีบุคคลไป และจะแนะนำการคุมกำเนิดด้วยการใช้ถุงยางอนามัยชายร่วมด้วย 
- ห้ามใช้ยาออกคาร์บาซีปีนร่วมกับยา Methylene blue ด้วยอาจเกิดความเสี่ยงของการเกิดภาวะ Serotonin syndrome (อาการจากร่างกายมีสาร Serotonin/สารสื่อประสาทชนิดหนึ่ง สูงเช่น ตัวสั่น สับสน เหงื่อออกมาก ท้องเสีย ปวดศีรษะ กล้ามเนื้อเกร็งกระตุก ไข้สูง ชัก โคม่า) 
- การใช้ยาออกคาร์บาซีปีนร่วมกับยา Clopidogrel อาจทำให้ฤทธิ์การป้องกันหัวใจล้มเหลว ของยา Clopidogrel ด้อยประสิทธิภาพลง หากจำเป็นต้องใช้ยาร่วมกันแพทย์จะปรับขนาดรับประ ทานให้เหมาะสมเป็นรายบุคคลไป 
- การใช้ยาออกคาร์บาซีปีนร่วมกับยา Codeine อาจเกิดผลข้างเคียงของยาทั้ง 2 ชนิดเพิ่ม มากขึ้นเช่น วิงเวียน ง่วงนอน การครองสติ - สมาธิทำได้ยากขึ้น การตัดสินใจช้าลง หากไม่มีความจำเป็นใดๆควรหลีกเลี่ยงการใช้ยาร่วมกัน 
 ///// ควรเก็บรักษาออกคาร์บาซีปีนอย่างไร? ///// 
ควรเก็บยาออกคาร์บาซีปีนภายใต้อุณหภูมิ 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสง แดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// ออกคาร์บาซีปีนมีชื่ออื่นอีกไหม? ผลิตจากบริษัทอะไรบ้าง? ///// 
ยาคาร์บาซีปีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// ป้องกันกลุ่มอาการเซโรโทนินอย่างไร? ///// 
 ///// บรรณานุกรม ///// 
http://en.wikipedia.org/wiki/Oxcarbazepine [2015,June13] 
http://drug.fda.moph.go.th:81/ndh/index.php/drug- infomation?brand=&amp;name=oxcarbazepine&amp;rctype=&amp;drugno=  [2015,June13] 
http://www.mims.com/Thailand/drug/info/Trileptal/?type=brief [2015,June13] 
https://www.mims.com/USA/drug/info/oxcarbazepine/?type=full&amp;mtype=generic#Dosage [2015,June13] 
http://www.drugs.com/drug-interactions/oxcarbazepine-index.html?filter=3&amp;generic_only= [2015,June13]
