โลเพอราไมด์ (Loperamide) หรือ อิโมเดียม (Imodium)
 ///// บทนำ ///// 
โลเพอราไมด์ (Loperamide) หรือยาชื่อการค้าที่รู้จักทั่วไป คือ อิโมเดียม (Imodium) เป็นยาที่ใช้บรรเทาอาการท้องเสียแบบเฉียบพลันทั่วๆไป รวมถึงอาการท้องเสียแบบเรื้อรัง แต่ยานี้ห้ามใช้กับ “อาการท้องเสียที่เกิดจากการติดเชื้อในระบบทางเดินอาหาร” สังเกตจากอาการมีไข้สูงหรือมีเลือดปนออกมากับอุจจาระขณะท้องเสีย ซึ่งอาการท้องเสียที่เกิดจากการติดเชื้อมักมีสา เหตุจากเชื้อโรคดังต่อไปนี้ เช่น เชื้ออหิวาตกโรค (Cholera), เชื้อโรคบิดชิเกลลา ( Shigella), อาหารเป็นพิษจาก E.coli, เชื้อโรคไทฟอยด์ (Salmonella) เป็นต้น เชื้อโรคบางชนิด เช่น Clos tridium difficile สามารถสร้างพิษที่เรียกว่า Toxin Megacolon ซึ่งนอกจากจะทำให้ท้องเสียแล้วยังสามารถก่อให้เกิดอาการไข้ ปวดท้อง อาจเห็นลักษณะท้องป่องเกิดขึ้น และตามมาด้วยอาการช็อก จนหมดสติได้ 
หลังรับประทาน ยาโลเพอราไมด์นี้จะเริ่มออกฤทธิ์ภายใน 0.5 - 1 ชั่วโมง จากนั้นยาจะถูกส่งไปเปลี่ยนโครงสร้างที่อวัยวะตับ ร่างกายจะใช้เวลาประมาณ 7 - 14 ชั่วโมงเพื่อกำจัดยาออก จากร่างกายได้ 50% ยานี้ส่วนมากจะถูกขับออกมากับอุจจาระและส่วนน้อยจะถูกขับออกไปทาง ปัสสาวะ 
โลเพอราไมด์จัดเป็นยาอันตราย หากใช้ผิดวัตถุประสงค์ไม่เพียงแต่จะไม่หายจากอาการ    โรค แต่กลับจะทำให้ทรุดหนักกว่าเดิม การใช้ยาจึงควรอยู่ภายใต้การดูแลของแพทย์ผู้ทำการรัก ษาเท่านั้น 
 ///// ยาโลเพอราไมด์มีสรรพคุณ (คุณสมบัติ) อย่างไร? ///// 
สรรพคุณของ ยาโลเพอราไมด์ ได้แก่ รักษาและบรรเทาอาการท้องเสียทั้งชนิดเฉียบพลัน และเรื้อรังที่ ‘ไม่ได้’ เกิดจากการติดเชื้อโรค เช่น ผลข้างเคียงจากยา, ผลข้างเคียงจากการฉาย      รังสีรักษาโรคมะเร็งในช่องท้อง, ผลข้างเคียงจากยาเคมีบำบัดรักษาโรคมะเร็ง, โรคลำไส้ใหญ่ อักเสบเป็นแผลเรื้อรังที่ไม่มีการติดเชื้อร่วมด้วย, หรือโรคลำไส้แปรปรวน 
 ///// ยาโลเพอราไมด์มีกลไกการออกฤทธิ์อย่างไร? ///// 
กลไกการออกฤทธิ์ของยาโลเพอราไมด์ คือ ตัวยาจะออกฤทธิ์โดยตรงที่ผนังของลำไส้       ทำให้ลำไส้มีการบีบตัวน้อยลง จึงเป็นเหตุผลทำให้หยุดอาการท้องเสียลงได้ 
 ///// ยาโลเพอราไมด์มีรูปแบบการจัดจำหน่ายอย่างไร? ///// 
ยาโลเพอราไมด์มีรูปแบบการจัดจำหน่าย ดังนี้ 
- รูปแบบ ยาแคปซูล ขนาดความแรง 2 มิลลิกรัม/แคปซูล 
- รูปแบบ ยาเม็ด ขนาดความแรง 2 มิลลิกรัม/เม็ด 
 ///// ยาโลเพอราไมด์มีขนาดรับประทานอย่างไร? ///// 
ยาโลเพอราไมด์มีขนาดรับประทาน ดังนี้ 
ก. ผู้ใหญ่: ขนาดรับประทานเริ่มต้น คือ 4 มิลลิกรัม แต่หากยังมีอาการท้องเสียอยูให้ รับประทานอีก 2 มิลลิกรัม ทุก 6 ชั่วโมง แต่ทั้งนี้ต้องไม่เกิน 16 มิลลิกรัมต่อวัน 
ข. เด็ก: ขนาดรับประทานจะขึ้นกับอายุของเด็ก แต่อย่างไรก็ตาม ขนาดรับประทานและระยะเวลาในการรับประทาน ต้องเป็นไปตามคำแนะนำของแพทย์เท่านั้น 
***** อนึ่ง ยานี้สามารถรับประทานก่อนหรือหลังอาหารก็ได้ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาโลเพอราไมด์ ผู้ป่วยควรแจ้งแพทย์/พยาบาลและเภสัชกร ดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือ แน่นหายใจติดขัด/หาย ใจลำบาก 
- มีโรคประจำตัวต่างๆ รวมทั้งกำลังกินยาหรืออาหารเสริมอะไรอยู่ เพราะยาโลเพอราไมด์ อาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ และ/หรือ กับอาหารเสริมที่รับประทานอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาโลเพอราไมด์ สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาโลเพอราไมด์มีผลไม่พึงประสงค์อย่างไร? ///// 
ยาโลเพอราไมด์ สามารถก่อให้เกิดผลไม่พึงประสงค์ (อาการข้างเคียง/ผลข้างเคียง) เช่น ปากแห้ง คลื่นไส้อาเจียน ปวดท้อง และท้องผูก 
 ///// มีข้อควรระวังการใช้ยาโลเพอราไมด์อย่างไร? ///// 
ข้อควรระวังการใช้ยาโลเพอราไมด์ ได้แก่ 
- ห้ามใช้ยานี้กับผู้ที่แพ้ยาโลเพอราไมด์ 
- ห้ามใช้ยานี้กับผู้ป่วยด้วยลำไส้อักเสบที่มีอาการติดเชื้อในกระเพาะ - ลำไส้ 
- ระวังการใช้ยานี้กับเด็กที่มีอายุต่ำกว่า 12 ปีและผู้สูงอายุ 
- ระวังการใช้ยากับผู้ป่วยโรคตับ 
- ไม่ควรใช้ยาในหญิงตั้งครรภ์และหญิงให้นมบุตรจากยาผ่านออกมาทางน้ำนมได้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึง ยาแผนปัจจุบันทุกชนิด(รวมยาโลเพอราไมด์ด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิด ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาโลเพอราไมด์มีปฏิกิริยาระหว่างยากับยาตัวอื่นอย่างไร? ///// 
ยาโลเพอราไมด์มีปฏิกิริยาระหว่างยากับยาตัวอื่น ดังนี้ 
- การใช้ยาโลเพอราไมด์ร่วมกับยาแก้แพ้ สามารถเพิ่มฤทธิ์ผลข้างเคียงของยาแก้แพ้ให้มากขึ้น  เช่น วิงเวียนศีรษะ ง่วงนอน ขาดสมาธิ ดังนั้นหากมีผลข้างเคียงดังกล่าวผู้ป่วยควรหลีกเลี่ยงการทำงานกับเครื่องจักร การขับรถ นอกจากนี้ ยาแก้แพ้กลุ่มนี้ยังเพิ่มฤทธิ์ของยาโลเพอราไมด์ได้เช่นกัน และอาจมีอาการปวดท้อง ซึ่งหากมีอาการดังกล่าวให้รีบนำผู้ป่วยไปพบแพทย์/ไปโรง พยาบาลทันที กลุ่มยาแก้แพ้ดังกล่าว เช่น Brompheniramine, Chlorpheniramine, และ Diphenhydramine เป็นต้น 
- การใช้ยาโลเพอราไมด์ร่วมกับยาแก้ปวดที่มีฤทธิ์เสพติดบางตัว สามารถทำให้ระดับยาแก้ปวดฯ ในกระแสเลือดเพิ่มมากขึ้น จนอาจก่อให้เกิดอาการข้างเคียงตามมา เช่น ง่วงนอน วิงเวียนศีรษะ    หัวใจเต้นช้า เหงื่อออกมาก ปัสสาวะน้อยลงกว่าปกติ หรือขั้นรุนแรงถึงกับเป็นตะคริวที่หน้าท้อง/  ปวดท้อง กลุ่มยาแก้ปวดที่มีฤทธิ์เสพติดดังกล่าว เช่น Codeine, Morphine 
- การใช้ยาโลเพอราไมด์ร่วมกับยารักษาอาการซึมเศร้า สามารถก่อให้เกิดอาการข้างเคียงเหล่านี้ตามมาได้ เช่น วิงเวียนศีรษะ ง่วงนอน ขาดสติ จึงควรหลีกเลี่ยงกิจกรรมที่เกี่ยวกับเครื่องจักร หรือการขับรถ ยารักษาอาการซึมเศร้าดังกล่าว เช่น Amitriptyline และ Nortriptyline 
 ///// ควรเก็บรักษายาโลเพอราไมด์อย่างไร? ///// 
ควรเก็บยาโลเพอราไมด์ระหว่างอุณหภูมิ 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงสว่าง แสงแดด และความชื้น ไม่เก็บยาในห้องน้ำ และเก็บยาให้พ้นมือเด็กและสัตว์เลี้ยง 
 ///// ยาโลเพอราไมด์มีชื่ออื่นอีกไหม? ผลิตจากบริษัทอะไรบ้าง? ///// 
ยาโลเพอราไมด์ในประเทศไทย มียาชื่อการค้าอื่นและบริษัทผู้ผลิต เช่น 
 ///// บรรณานุกรม ///// 
1. http://en.wikipedia.org/wiki/Loperamide [2014,July5]
	2. https://www.mims.com/THAILAND/Home/GatewaySubscription/?generic=loperamide [2014,July5]
	3. https://www.mims.com/Thailand/drug/info/Imodium/?q=loperamide&amp;type=brief [2014,July5]
	4. http://www.drugs.com/drug-interactions/loperamide-index.html?filter=2&amp;generic_only=#B [2014,July5]
	5. http://www.drugs.com/cdi/loperamide-solution.html [2014,July5]
