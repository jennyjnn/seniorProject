อิโทไพรด์ (Itopride)
 ///// บทนำ ///// 
ยาอิโทไพรด์ (Itopride หรือ Itopride hydrochloride) เป็นยาในกลุ่มอนุพันธุ์ของยาโปรไคเนติก เบนซาไมด์ (Prokinetic benzamide derivative, ยาที่เกี่ยวข้องกับการเคลื่อนตัว/บีบตัวของอวัยวะระบบทางเดินอาหาร) ยานี้จะออกฤทธิ์ยับยั้งสารโดพามีน (Dopamine) ที่ส่งผลต่อการเคลื่อนตัวของกระเพาะอาหารและลำไส้ ช่วยลดความรู้สึกไม่สบายในช่องท้องเช่น ท้องอืด ท้องผูก แสบร้อนกลางอก รวมถึงอาการคลื่นไส้ อาเจียน และบำบัดภาวะอาหารไม่ย่อย รูปแบบยาแผนปัจจุบันของยานี้จะเป็นยาชนิดรับประทานโดยมักจะให้ยานี้ 3 ครั้งต่อวันตามมื้ออาหาร ส่วนรายละเอียดของขนาดรับประทานนั้นจะขึ้นอยู่กับอายุ อาการ และปัจจัยของสุขภาพของผู้ป่วย ปกติผู้ป่วยอาจต้องรับประทานยานี้ต่อเนื่องถึง 8 สัปดาห์เพื่อบำบัดอาการอาหารไม่ย่อย (Dyspepsia) 
ยาอิโทไพรด์สามารถดูดซึมจากระบบทางเดินอาหารและกระจายตัวเข้าสู่ร่างกายได้ประมาณ 60% ของปริมาณยาที่รับประทาน เมื่อตัวยาเข้าสู่กระแสเลือดจะเข้ารวมตัวกับพลาสมาโปรตีนได้ประมาณ 96% ร่างกายอาจต้องใช้เวลาเฉลี่ย 5.4 - 6 ชั่วโมงเพื่อกำจัดยานี้ออกจากกระแสเลือดโดยผ่านทิ้งไปกับปัสสาวะ 
ยาอิโทไพรด์มีข้อจำกัดบางประการที่ทำให้ยานี้ไม่เหมาะกับผู้ป่วยบางกลุ่มเช่น 
- เป็นผู้ที่แพ้ยานี้หรือแพ้ยาในกลุ่มโปรไคเนติก เบนซาไมด์ (Prokinetic benzamide) 
- สตรีตั้งครรภ์ สตรีที่อยู่ในภาวะให้นมบุตร เด็ก ผู้สูงอายุ ผู้ที่มีเลือดออกในระบบทางเดินอาหาร หรือมีภาวะทางเดินอาหารอุดตัน/ลำไส้อุดตัน ผู้ป่วยโรคพาร์กินสัน (Parkinson’s disease) จัดเป็นกลุ่มเสี่ยงต่อผลข้างเคียงจากยาอิโทไพรด์และควรหลีกเลี่ยงการใช้ยานี้ 
ยาอิโทไพรด์สามารถก่อให้เกิดอาการข้างเคียง (ผลข้างเคียง) ต่อผู้บริโภค/ผู้ป่วยได้บ้าง เช่น ผื่นคัน ปวดหลัง เจ็บหน้าอก ท้องผูก ปวดศีรษะ วิงเวียน เป็นต้น โดยทั่วไปอาการข้างเคียงเหล่านี้ไม่จำเป็นต้องใช้ยาชนิดอื่นมาบำบัดรักษา อาการต่างๆจะค่อยๆหายไปได้เอง แต่บางอาการข้างเคียงที่รุนแรงหรือที่อาจก่อให้เกิดอันตรายตามมาอย่างเช่น หัวใจเต้นผิดจังหวะ/หัวใจเต้นผิด ปกติ ผู้ป่วยก็ควรต้องรีบกลับมาปรึกษาแพทย์/มาโรงพยาบาลเพื่อแพทย์พิจารณาปรับแนวทางการรักษา 
ประเทศไทยโดยคณะกรรมการอาหารและยาได้จัดให้ยาอิโทไพรด์อยู่ในหมวดของยาอันตราย 
ก่อนการใช้ยาอิโทไพรด์ผู้ป่วยควรต้องได้รับการตรวจร่างกายจากแพทย์เพื่อยืนยันการใช้เสียก่อน และไม่ควรไปหาซื้อยานี้มารับประทานด้วยตนเอง 
และหากต้องการทราบข้อมูลของยาอิโทไพรด์เพิ่มเติม ผู้บริโภค/ผู้ป่วยสามารถสอบถามได้ จากแพทย์ผู้รักษาหรือจากเภสัชกรได้โดยทั่วไป 
 ///// อิโทไพรด์มีสรรพคุณ (คุณสมบัติ) อย่างไร? ///// 
ยาอิโทไพรด์มีสรรพคุณ/ข้อบ่งใช้เช่น 
- บำบัดอาการท้องอืด อาหารไม่ย่อย โดยที่กระเพาะอาหารและลำไส้ต้องไม่มีแผล 
- รักษาโรคกระเพาะอาหารอักเสบเรื้อรัง 
- บำบัดอาการแสบร้อนกลางอก รวมถึงอาการคลื่นไส้และอาเจียน 
 ///// อิโทไพรด์มีกลไกการออกฤทธิ์อย่างไร? ///// 
ยาอิโทไพรด์มีกลไกการออกฤทธิ์โดยตัวยาจะยับยั้งการทำงานของเอนไซม์ Acetylcholi nesterase (เอนไซม์เกี่ยวข้องกับการทำงานของกล้ามเนื้อ) และเข้ารบกวนการทำงานที่ตัวรับ(Receptor) ที่ชื่อ Dopamine D2 receptors ส่งผลให้ร่างกายหลั่งสาร Acetylcholine ทำให้เพิ่มการบีบตัวของกระเพาะอาหารและลำไส้ เกิดการเคลื่อนของอาหารที่รับประทานเข้าไปได้อย่างรวดเร็ว จากกลไกนี้จึงเป็นเหตุให้เกิดฤทธิ์ของการรักษาตามสรรพคุณ 
 ///// อิโทไพรด์มีรูปแบบการจัดจำหน่ายอย่างไร? ///// 
ยาอิโทไพรด์มีรูปแบบการจัดจำหน่ายเป็นยาเม็ดชนิดรับประทาน ขนาด 50 มิลลิกรัม/เม็ด 
 ///// อิโทไพรด์มีขนาดรับประทานอย่างไร? ///// 
ยาอิโทไพรด์มีขนาดรับประทานเช่น 
- ผู้ใหญ่: รับประทานครั้งละ 50 มิลลิกรัมวันละ 3 ครั้งก่อนอาหาร ทั้งนี้แพทย์สามารถลดขนาดรับประทานลงโดยพิจารณาจากอายุและจากอาการป่วยของผู้ป่วยแต่ละบุคคล 
อนึ่งระยะเวลาของการใช้ยานี้อาจยาวนานถึง 8 สัปดาห์ทั้งนี้ขึ้นอยู่กับการตอบสนองของผู้ ป่วยและดุลพินิจของแพทย์ผู้รักษา 
- เด็ก: ทางคลินิกยังไม่มีการจัดทำขนาดรับประทานของยานี้ในเด็ก การใช้ยานี้ในเด็กจึงอยู่ในดุลพินิจของแพทย์ผู้รักษาเป็นกรณีๆไป 
*****หมายเหตุ: ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์หรือ เภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาอิโทไพรด์ ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยา/ใช้ยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาอิโทไพรด์อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอิโทไพรด์สามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในครั้งถัดไป ไม่จำเป็นต้องเพิ่มปริมาณยาเป็น 2 เท่า 
อย่างไรก็ตามเพื่อประสิทธิผลของการรักษาควรรับประทานยาอิโทไพรด์ตรงเวลา 
 ///// อิโทไพรด์มีผลไม่พึงประสงค์อย่างไร? ///// 
ยาอิโทไพรด์สามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ต่อระบบอวัยวะต่างๆของร่างกายดังนี้เช่น 
- ผลต่อระบบทางเดินอาหาร: เช่น ปวดท้อง ท้องเสียหรือไม่ก็ท้องผูก น้ำลายออกมามาก และคลื่นไส้ 
- ผลต่อระบบโลหิต: เช่น ปริมาณเม็ดเลือดขาวลดต่ำลงหรือที่เรียกว่า Leukocytopenia และเกิดภาวะ Thrombocytopenia (เกล็ดเลือดต่ำ) 
- ผลต่อระบบต่อมไร้ท่อ: เช่น ฮอร์โมนโปรแลคติน (Prolactin, ฮอร์โมนเกี่ยวข้องกับการหลั่งน้ำ นม) เพิ่มมากขึ้นจนอาจเกิดภาวะเต้านมโตขึ้น (Gynecomastia) 
- ผลต่อระบบประสาท: เช่น วิงเวียน ปวดศีรษะ มีอาการตัวสั่น 
- ผลต่ออวัยวะตับ: เช่น มีอาการดีซ่าน ค่าเอนไซม์การทำงานของตับในเลือดสูงขึ้นเช่นค่า SGOT (Serum glutamic oxaloacetic transaminase) และ SGPT (Serum glutamic pyruvic transaminase) 
- ผลต่อผิวหนัง: เช่น เกิดอาการผื่นคัน 
 ///// มีข้อควรระวังการใช้อิโทไพรด์อย่างไร? ///// 
มีข้อควรระวังการใช้ยาอิโทไพรด์เช่น 
- ห้ามใช้กับผู้ที่แพ้ยานี้หรือแพ้ยาในกลุ่มโปรไคเนติก เบนซาไมด์ 
- ห้ามใช้ยานี้กับผู้ที่มีแผลในอวัยวะระบบทางเดินอาหาร หรือมีภาวะช่องทางเดินอาหารตีบตัน/ลำไส้อุดตัน 
- ห้ามใช้ยานี้กับสตรีตั้งครรภ์ สตรีที่อยู่ในภาวะให้นมบุตร เด็ก และผู้สูงอายุ โดยไม่มีคำสั่งแพทย์ 
- ห้ามปรับขนาดรับประทานด้วยตัวเอง 
- หากพบอาการแพ้ยานี้เช่น อึดอัด/หายใจไม่ออก/หายใจลำบาก ใบหน้าบวม มีผื่นคันขึ้นตามผิวหนัง ต้องหยุดการใช้ยานี้ทันทีแล้วรีบพาผู้ป่วยมาพบแพทย์/มาโรงพยาบาลโดยเร็วทันที/ฉุกเฉิน 
- เมื่อทำการรักษาจนครบคอร์ส (Course) ของยานี้แล้ว อาการป่วยไม่ดีขึ้นควรต้องกลับมาพบแพทย์/มาโรงพยาบาลเพื่อแพทย์พิจารณาปรับแนวทางการรักษา 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาอิโทไพรด์ด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// อิโทไพรด์มีปฏิกิริยาระหว่างยากับยาตัวอื่นอย่างไร? ///// 
ยาอิโทไพรด์มีปฏิกิริยาระหว่างยากับยาตัวอื่นเช่น 
- การใช้ยาอิโทไพรด์ร่วมกับยากลุ่ม Anticholinergic อาจทำให้ประสิทธิภาพการรักษาของยาอิโทไพรด์ลดน้อยลงจึงควรหลีกเลี่ยงการใช้ยาร่วมกัน 
- การใช้ยาบางตัวร่วมกับยาอิโทไพรด์อาจทำให้ประสิทธิภาพในการรักษาของยาอิโทไพรด์ด้อยลงไป หากไม่มีความจำเป็นใดๆควรหลีกเลี่ยงการใช้ยาร่วมกัน ยากลุ่มดังกล่าวเช่น Aclidi nium (ยารักษาโรคปอดอุดกั้นเรื้อรัง), Amitriptyline, Amoxapine, Atropine, Azelastine, Benza tropine, Brompheniramine, Carbinoxamine, Cetirizine และ Chlorpheniramine 
 ///// ควรเก็บรักษาอิโทไพรด์อย่างไร? ///// 
ควรเก็บยาอิโทไพรด์ที่อุณหภูมิต่ำกว่า 25 องศาเซลเซียส (Celsius) ไม่เก็บยาในช่องแช่แข็งของตู้เย็น ไม่เก็บยาในห้องน้ำหรือในรถยนต์ เก็บยาในภาชนะที่ปิดมิดชิด พ้นแสงแดด ความร้อนและความชื้น และเก็บยาให้พ้นมือเด็กและสัตว์เลี้ยง 
 ///// อิโทไพรด์มีชื่ออื่นอีกไหม? ผลิตจากบริษัทอะไรบ้าง? ///// 
ยาอิโทไพรด์ที่จำหน่ายในประเทศไทย ยาชื่อการค้าและบริษัทผู้ผลิต/ผู้จำหน่ายเช่น 
 ///// บรรณานุกรม ///// 
http://www.mims.com/thailand/drug/info/ganaton/?type=full#Dosage   [2016,May21] 
https://en.wikipedia.org/wiki/Itopride  [2016,May21] 
http://www.drugbank.ca/drugs/DB04924  [2016,May21]
