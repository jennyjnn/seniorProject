เพกิเลต อินเตอร์เฟอรอน แอลฟา-ทูเอ (Pegylated interferon alpha-2a )
 ///// บทนำ ///// 
ยาเพกิเลต อินเตอร์เฟอรอน แอลฟา-ทูเอ(Pegylated interferon alpha-2a ) หรืออีกชื่อหนึ่ง คือ เพกอินเตอร์เฟอรอน แอลฟา-ทูเอ(Peginterferon alpha-2a ) เป็นยาที่พัฒนาขึ้นโดยนำยา/สารอินเตอร์เฟอรอน(Interferon)มาเชื่อมต่อกับสารประกอบที่ชื่อ Polyethylene glycol จึงเกิดเป็นตัวยาอินเตอร์เฟอรอนที่มีโมเลกุลใหญ่ขึ้นที่ดูดซึมเข้าสู่ร่างกายได้ช้าแต่ก็สามารถอยู่ในร่างกายได้ยาวนานขึ้นเช่นกัน  ส่งผลดีต่อการใช้งานคือ ช่วยลดความถี่ในการใช้ยานี้ลงเหลือสัปดาห์ละ1ครั้ง 
ทางคลินิก นำยาเพกอินเตอร์เฟอรอน แอลฟา-ทูเอมาใช้รักษาอาการโรคตับอักเสบ บี และ ซี (Hepatitis B and C)  สำหรับการรักษาโรคตับอักเสบ-ซี มักจะใช้ควบคู่ไปกับตัวยาRibavirin   ส่วนการรักษาโรคตับอักเสบ บี มักจะใช้ยานี้/ยาชนิดนี้แบบเป็นยาเดี่ยว 
รูปแบบเภสัชภัณฑ์ของยาเพกิเลต อินเตอร์เฟอรอน แอลฟา-ทูเอ เป็นแบบยาฉีดเข้าใต้ผิวหนัง  ร่างกายต้องใช้เวลาประมาณ 72-96 ชั่วโมง เพื่อให้ตัวยาดูดซึมเข้าสู่ร่างกายในระดับสูงที่สุด  การใช้ยาประเภทเพกอินเตอร์เฟอรอน แอลฟา-ทูเอ สามารถทำให้ผู้ป่วยเกิดอาการผิดปกติต่างๆ อาทิ  อาการทางจิตประสาท  เกิดภาวะภูมิต้านทาน/ภูมิคุ้มกันเล่นงานตนเอง/ภูมิคุ้มกันต้านตนเอง/โรคภูมิแพ้ตนเอง   มีอาการหัวใจขาดเลือด   เกิดภาวะติดเชื้อต่างๆได้ง่าย  ดังนั้นระหว่างที่ได้รับยานี้ แพทย์จะเฝ้าระวังผลกระทบ/ผลข้างเคียงต่างๆดังกล่าวอย่างใกล้ชิด 
นอกจากนี้ ยังมีผู้ป่วยบางกลุ่มที่ไม่สามารถใช้ยาเพกิเลต อินเตอร์เฟอรอน แอลฟา-ทูเอ ได้เลย เช่น 
- เป็นผู้ที่มีประวัติแพ้ยานี้ และ/หรือแพ้ส่วนประกอบในสูตรตำรับของยาเพกอินเตอร์เฟอรอน แอลฟา-ทูเอ 
- เป็นผู้ป่วยตับอักเสบที่เกิดจากสาเหตุภูมิต้านทานตนเอง 
- ผู้ป่วยตับอักเสบที่มีสภาพตับไม่สามารถทำงานทดแทนได้แล้ว 
- เด็กแรกเกิด  ด้วยในสูตรตำรับมีส่วนประกอบของ Benzyl alcohol ซึ่งเป็นอันตราย	  ต่อเซลล์ประสาทของเด็กทารก 
- ผู้ป่วยโรคตับอักเสบ ซี ที่ป่วยเป็นเอชไอวีร่วมด้วย 
- ห้ามใช้ยาเพกิเลต อินเตอร์เฟอรอน แอลฟา-ทูเอร่วมRibavirinกับสตรีมีครรภ์ 
ทั่วไปการใช้ยาเพกอินเตอร์เฟอรอน แอลฟา-ทูเอ จะทำให้อาการโรคไวรัสตับอักเสบดีขึ้นตามลำดับ  กรณีที่ผลการรักษาไม่ดีขึ้นเลย แพทย์จะสั่งหยุดการใช้ยานี้ และปรับแนวทางการรักษาต่อไป 
องค์การอนามัยโลกได้กำหนดให้ยาเพกิเลต อินเตอร์เฟอรอน แอลฟา-ทูเอเป็นยาจำเป็นขั้นพื้นฐานที่สถานพยาบาลต่างๆทั่วโลกที่ควรมีสำรองไว้ให้บริการกับประชาชน คณะกรรมการอาหารและยาของไทยได้บรรจุให้ยาเพกิเลต อินเตอร์เฟอรอน แอลฟา-ทูเอนี้ ลงในบัญชียาหลักแห่งชาติ โดยจัดให้อยู่ในหมวดหมู่ยาควบคุมพิเศษ  ซึ่งเราจะพบเห็นการใช้ยาเพกอินเตอร์เฟอรอน แอลฟา-ทูเอแต่ในสถานพยาบาลเท่านั้น และการใช้ยาประเภทนี้ต้องอยู่ภายใต้คำสั่งของแพทย์แต่ผู้เดียว 
 
 ///// เพกิเลต อินเตอร์เฟอรอน แอลฟา-ทูเอมีสรรพคุณ(คุณสมบัติ)อย่างไร? ///// 
ยาเพกิเลต อินเตอร์เฟอรอน แอลฟา-ทูเอมีสรรพคุณ/ข้อบ่งใช้ เช่น 
- รักษาโรคไวรัสตับอักเสบ บี และ ไวรัสตับอักเสบซี แบบเรื้อรัง  	  กรณี ไวรัสตับอักเสบ บี  สามารถใช้เป็นลักษณะของยาเดี่ยว   แต่สำหรับไวรัสตับอักเสบ ซี  มักจะใช้ควบคู่กับยาRibavirin 
 
 ///// เพกิเลต อินเตอร์เฟอรอน แอลฟา-ทูเอมีกลไกการออกฤทธิ์อย่างไร? ///// 
ยาเพกิเลต อินเตอร์เฟอรอนแอลฟา (Pegylated interferon alpha ) ที่นักวิทยา ศาสตร์ สร้างขึ้นมีอยู่ 2 ประเภท คือ เพกิเลต อินเตอร์เฟอรอน แอลฟา-ทูเอ Pegylated interferon alpha 2a และ แอลฟา-ทูบี (Pegylated interferon alpha 2b)โดยมีโครงสร้างของอินเตอร์เฟอรอนที่เข้าเชื่อมต่อกับ Polyethylene glycol ที่แตกต่างกัน ทำให้เพกิเลต อินเตอร์เฟอรอนชนิด แอลฟา-ทูเอ ถูกดูดซึมเข้าสู่ร่างกายได้ช้ากว่าชนิดแอลฟา-ทูบี จึงส่งผลต่อการกระจายตัวในร่างกายที่มีความสัมพันธ์กับระยะเวลาการกำจัดตัวยา                       ออกจากร่างกายตามมา 
ยาเพกิเลต อินเตอร์เฟอรอน แอลฟาทูเอ  มีกลไกการออกฤทธิ์โดยตัวยาจะ เข้าจับ กับผิวของเซลล์ในร่างกาย  จากนั้นจะกระตุ้นให้เซลล์ร่างกายสร้างสารโปรตีนที่มีความ จำเพาะเจาะจงต่อสายพันธุ์ไวรัสตับอักเสบ บี หรือ ซี  เมื่อไวรัสเข้ามาในเซลล์ของร่างกาย  สารโปรตีนที่มีความจำเพาะเจาะจงดังกล่าว จะเข้าก่อกวนกรดนิวคลีอิก(Nucleic acid, สารสำคัญต่อการสร้างสารพันธุกรรม เช่น DNA)ของไวรัสให้ทำงานน้อยลง  ส่งผลยับยั้งการสังเคราะห์โปรตีนของไวรัส ทำให้ไวรัสหยุดการเจริญเติบโตและไม่สามารถจำลองไวรัสรุ่นใหม่ขึ้นมาได้ 
 
 ///// เพกิเลต อินเตอร์เฟอรอน แอลฟา-ทูเอมีรูปแบบการจัดจำหน่ายอย่างไร? ///// 
ยาเพกิเลต อินเตอร์เฟอรอน แอลฟา-ทูเอ มีรูปแบบการจัดจำหน่าย เช่น 
- ยาฉีด แบบสารละลายบรรจุในหลอดฉีดพร้อมใช้งาน ที่มีตัวยา
  Pegylated interferon alpha-2a ขนาด  135 และ 180 ไมโครกรัม/0.5 มิลลิลิตร 
 
 ///// เพกิเลต อินเตอร์เฟอรอน แอลฟา-ทูเอมีขนาดการบริหารยาอย่างไร? ///// 
ยาเพกิเลต อินเตอร์เฟอรอน แอลฟา-ทูเอ มีขนาดการบริหารยา/ใช้ยา เช่น 
ก. สำหรับรักษาไวรัสตับอักเสบ บี แบบเรื้อรัง: 
- ผู้ใหญ่: ฉีดยาเข้าใต้ผิวหนังขนาด 180 ไมโครกรัม สัปดาห์ละ 1 ครั้ง เป็นเวลา 48 สัปดาห์ 
ข. สำหรับรักษาไวรัสตับอักเสบ ซี แบบเรื้อรัง: 
- กรณีรักษาแบบเป็นยาเดี่ยว: ผู้ใหญ่, ฉีดยาเข้าใต้ผิวหนังขนาด 180 ไมโครกรัม สัปดาห์ละ 1 ครั้งเป็นเวลา 48 สัปดาห์ 
- กรณีรักษาโดยใช้ร่วมกับยาRibavirin: ผู้ใหญ่, ฉีดยาเข้าใต้ผิวหนังขนาด 180 ไมโครกรัม สัปดาห์ละ 1 ครั้ง 
- สำหรับระยะเวลาของการรักษาให้เป็นดังนี้ ไวรัสตับอักเสบ ซี สายพันธุ์ 1 และ 4 ใช้ยาต่อเนื่อง 48 สัปดาห์,    ไวรัสตับอักเสบ ซีสายพันธุ์ 2 และ 3 ใช้ยาต่อเนื่อง 24 สัปดาห์ 
อนึ่ง: 
- เด็ก: การใช้ยานี้กับเด็กให้เป็นไปตามดุลยพินิจของแพทย์ 
- ผู้ป่วยต้องมารับการฉีดยานี้ต่อเนื่องตรงตามวันเวลาที่แพทย์นัดหมาย 
*****หมายเหตุ:  ขนาดและระยะเวลาในการใช้ยาที่ระบุในบทความนี้ เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้  การใช้ยาที่เหมาะสม  ควรต้อง ปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยา ควรแจ้งแพทย์/พยาบาล และเภสัชกรอย่างไร? ///// 
เมื่อมีการสั่งยาทุกชนิดรวมยาเพกิเลต อินเตอร์เฟอรอนแอลฟา-ทูเอ  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก   ขึ้นผื่น หรือ แน่นหายใจติดขัด/หายใจขัด/หายใจลำบาก 
- มีโรคประจำตัวต่างๆ รวมทั้งกำลังกินยา/ใช้ยาอะไรอยู่ เพราะยาเพกิเลต อินเตอร์เฟอรอนแอลฟา-ทูเอ อาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์/มีครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 
 ///// หากลืมมารับการฉีดยาควรทำอย่างไร? ///// 
กรณีไม่สามารถมารับการฉีดยาเพกิเลต อินเตอร์เฟอรอนแอลฟา-ทูเอ  ให้ผู้ป่วยรีบติดต่อแพทย์/พยาบาล/บุคคลากรทางการแพทย์ที่เกี่ยวข้อง/ผู้ที่ทำการดูแลรักษาผู้ป่วย เพื่อนัดหมายการฉีดยาครั้งใหม่โดยเร็ว 
 
 ///// เพกิเลต อินเตอร์เฟอรอน แอลฟา-ทูเอ มีผลไม่พึงประสงค์อย่างไร? ///// 
ยาเพกิเลต อินเตอร์เฟอรอน แอลฟา-ทูเอ สามารถก่อให้เกิดผลไม่พึงประสงค์จากยา(ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบเลือด: เช่น เกิดภาวะเม็ดเลือดขาวชนิดนิวโทรฟิล(Neutrophil)ต่ำ  เกล็ดเลือดต่ำ    โลหิตจาง 
- ผลต่อระบบประสาท: เช่น   ปวดศีรษะ    วิงเวียน  การรับรสชาติอาหารผิดปกติไป  
มีความรู้สึกสัมผัสเพี้ยน   ความจำแย่ลง  เกิดไมเกรน   ง่วงนอน  ตัวสั่น 
- ผลต่อสภาพจิตใจ: เช่น วิตกกังวล   ซึมเศร้า    กระสับกระส่าย    เกิดภาพหลอน  ฝันประหลาด    อาจเกิดความรู้สึกอยากทำร้ายตนเอง  เกิดภาวะอารมณ์สองขั้ว  เกิดพฤติกรรมก้าวร้าว 
- ผลต่อกล้ามเนื้อ: เช่น   ปวดกล้ามเนื้อ    ปวดหลัง   เป็นตะคริว 
- ผลต่อระบบทางเดินอาหาร: เช่น คลื่นไส้  ท้องเสียหรือท้องผูก    ปวดท้อง  ติดเชื้อแคดิดาในช่องปาก/เชื้อราช่องปาก   อาเจียน    กระเพาะอาหารอักเสบ   ท้องอืด    เกิดริดสีดวงทวาร   เหงือกอักเสบ    ฟันผุ 
- ผลต่อระบบการเผาผลาญพลังงานของร่างกาย: เช่น กรดแลคติก(Lactic acid)ในเลือดสูง  น้ำตาลในเลือดเพิ่มขึ้น  ระดับแคลเซียมในเลือดต่ำ  ค่าไตรกลีเซอไรด์ในเลือดสูง    เกิดภาวะขาดน้ำของร่างกาย 
- ผลต่อผิวหนัง:  เช่น ผมร่วง   ผื่นคัน   ผิวแห้ง  เหงื่อออกมาก  เกิดสิว    ลมพิษ 
- ผลต่อระบบทางเดินหายใจ:  เช่น หายใจไม่ออก/หายใจลำบาก   ไอ    คอหอยอักเสบ  ไซนัสอักเสบ   เยื่อจมูกอักเสบ   โรคติดเชื้อทางเดินหายใจ    เจ็บคอ 
- ผลต่อตับ:  เช่น มีภาวะตับวาย    เกิดภาวะตับแข็ง  ค่าเอนไซม์การทำงานของตับในเลือดเพิ่มสูงขึ้น 
- ผลต่อระบบหัวใจและหลอดเลือด:  เช่น ความดันโลหิตสูง   หัวใจเต้นเร็ว   หลอดเลือดดำอักเสบ    หัวใจล้มเหลว    หัวใจเต้นผิดจังหวะ 
- ผลต่อระบบต่อมไร้ท่อ:  เช่น มีภาวะไทรอยด์ฮอร์โมนต่ำหรือไม่ก็สูง 
- ผลต่อตา:   เช่น ประสาทตาอักเสบ   ตาพร่า   ปวดตา 
- ผลต่อระบบภูมิคุ้มกันต้านทานโรคของร่างกาย:  เช่น  เกิดภาวะภูมิต้านตนเอง 
- ผลต่อไต: เช่น เกิดไตวาย 
- อื่นๆ:  เช่น ภาวะนกเขาไม่ขัน(ในบุรุษ) 
 
 ///// มีข้อควรระวังการใช้เพกิเลต อินเตอร์เฟอรอน แอลฟา-ทูเออย่างไร? ///// 
มีข้อควรระวังการใช้ยาเพกิเลต อินเตอร์เฟอรอน แอลฟา-ทูเอ เช่น 
- ห้ามใช้กับผู้ที่มีประวัติแพ้ยานี้ และ/หรือแพ้ส่วนประกอบของยานี้ 
- ห้ามใช้กับผู้ป่วยด้วยภาวะซึมเศร้ารุนแรง(Major depressive) ที่ยังควบคุมอาการไม่ได้ 
- ห้ามใช้กับสตรีมีครรภ์ หรือที่ไม่เต็มใจที่จะยินยอมในการคุมกำเนิด 
- ห้ามใช้กับสตรีในช่วงให้นมบุตร 
- ห้ามใช้กับผู้ที่มีโรคประจำตัวที่ผู้ป่วยยังควบคุมรักษาได้ไม่ดี เช่น  โรคความดันโลหิตสูง 	  โรคเบาหวาน    โรคหลอดเลือดหัวใจ     โรคถุงลมโป่งพอง   โรคต่อมไทรอยด์เป็นพิษ  และ HIVที่ยังมีการติดเชื้อฉวยโอกาสอยู่ 
- ห้ามใช้กับผู้ป่วยด้วยโรคพิษสุราเรื้อรัง 
- ห้ามใช้กับผู้ป่วยที่อยู่ในช่วงการบำบัดยาเสพติด 
- ห้ามใช้กับผู้ป่วยที่ได้รับการผ่าตัดปลูกถ่ายอวัยวะได้แก่ ไต หัวใจ หรือ ปอด 
- ห้ามใช้กับผู้ที่มีเม็ดเลือดขาวต่ำกว่า 2,000 เซลล์ต่อลูกบาศก์มิลลิลิตร 
- ห้ามใช้กับผู้ที่มีความเข้มข้นของเลือด(ฮีโมโกลบิน)ต่ำกว่า 9 กรัมต่อเดซิลิตร 
- ห้ามใช้กับผู้ที่มีเกล็ดเลือดต่ำกว่า 50,000 เซลล์ต่อลูกบาศก์มิลลิลิตร 
- มาพบแพทย์/มาโรงพยาบาลเพื่อรับการรักษาตามแพทย์นัดหมายทุกครั้ง และไม่ควรหยุดการรักษาโดยมิได้ปรึกษาแพทย์ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาเพกิเลต อินเตอร์เฟอรอน แอลฟา-ทูเอด้วย) ยาแผนโบราณอาหารเสริม   ผลิตภัณฑ์เสริมอาหาร  ทุกชนิด  และสมุนไพรต่างๆ  เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิด(อ่านเพิ่มเติมได้ในเว็บ haamor.com บทความเรื่องข้อปฏิบัติพื้นฐานในการใช้ยาทุกชนิด) รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เพกิเลต อินเตอร์เฟอรอน แอลฟา-ทูเอมีปฏิกิริยากับยาตัวอื่นอย่างไร? ///// 
ยาเพกิเลต อินเตอร์เฟอรอน แอลฟา-ทูเอ มีปฏิกิริยาระหว่างยากับยาตัวอื่น เช่น 
- หลีกเลี่ยงการใช้ยาเพกิเลต อินเตอร์เฟอรอน แอลฟา-ทูเอ ร่วมกับยาต้านไวรัสTelbivudine  ด้วยจะทำให้เกิดความเสียหายต่อเส้นประสาทตามมา 
- หลีกเลี่ยงการใช้ยาเพกิเลต อินเตอร์เฟอรอน แอลฟา-ทูเอ ร่วมกับยา  Tramadol
และ Bupropion  ด้วยจะทำให้เกิดภาวะลมชักในผู้ป่วยได้ง่ายยิ่งขึ้น 
- ห้ามใช้ยาเพกิเลต อินเตอร์เฟอรอน แอลฟา-ทูเอร่วมกับ ยาClozapine  เพราะจะทำให้ระดับเม็ดเลือดขาวในร่างกายต่ำลงอย่างมาก 
- ห้ามใช้ยาเพกิเลต อินเตอร์เฟอรอน แอลฟา-ทูเอ ร่วมกับ ยาNatalizumab เพราะจะ
ส่งผลให้เกิดภาวะติดเชื้อต่างๆอย่างรุนแรงตามมา 
 
 ///// ควรเก็บรักษาเพกิเลต อินเตอร์เฟอรอน แอลฟา-ทูเออย่างไร? ///// 
ควรเก็บรักษายาเพกิเลต อินเตอร์เฟอรอน แอลฟา-ทูเอ ดังนี้ เช่น 
- เก็บยาภายใต้อุณหภูมิ 2–8 องศาเซลเซียส(Celsius)  ห้ามเก็บยาในช่องแข็งตู้เย็น 
- เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น 
- เก็บยาให้พ้นมือเด็ก และสัตว์เลี้ยง 
- ไม่เก็บยาที่เสื่อมสภาพหรือยาที่หมดอายุแล้ว 
 
 ///// เพกิเลต อินเตอร์เฟอรอน แอลฟา-ทูเอมีชื่ออื่นอีกไหม? ผลิตจากบริษัทอะไรบ้าง? ///// 
ยาเพกิเลต อินเตอร์เฟอรอน แอลฟา-ทูเอ มียาชื่อการค้า และบริษัทผู้ผลิต/ผู้จำหน่าย เช่น 
 ///// บรรณานุกรม ///// 
https://en.wikipedia.org/wiki/Peginterferon_alfa-2a [2018,May26] 
https://www.accessdata.fda.gov/drugsatfda_docs/label/2011/103964s5204lbl.pdf [2018,May26] 
http://www.mims.com/thailand/drug/info/peginterferon%20alfa-2a/?type=brief&amp;mtype=generic [2018,May26] 
http://www.mims.com/thailand/drug/info/pegasys/?type=brief  [2018,May26] 
http://www.fda.moph.go.th/sites/drug/Shared%20Documents/New/nlem2561.PDF [2018,May26] 
http://www.scielo.br/pdf/bjid/v11s1/a14v11s1.pdf [2018,May26] 
http://www.mims.com/thailand/drug/info/peginterferon%20alfa-2b/?type=brief&amp;mtype=generic  [2018,May26] 
https://www.drugs.com/dosage/peginterferon-alfa-2a.html [2018,May26] 
https://www.drugs.com/dosage/peginterferon-alfa-2a.html#Usual_Adult_Dose_for_Chronic_Hepatitis_C [2018,May26] 
https://www.drugs.com/sfx/peginterferon-alfa-2a-side-effects.html [2018,May26] 
https://www.drugs.com/drug-interactions/peginterferon-alfa-2a-index.html?filter=3&amp;generic_only= [2018,May26]
