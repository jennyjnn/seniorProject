โคเดอีน (Codeine)
 ///// บทนำ ///// 
โคเดอีน (Codeine) จัดเป็นยาเสพติดให้โทษ มักนำไปผสมกับยาอื่นเพื่อเสริมฤทธิ์ในการ รักษา 
 ///// ยาโคเดอีนมีสรรพคุณอย่างไร? ///// 
ยาโคเดอีนมีสรรพคุณแก้ไอ แก้ท้องร่วง/ท้องเสีย และแก้ปวด 
 ///// ยาโคเดอีนออกฤทธิ์อย่างไร? ///// 
ยาโคเดอีนออกฤทธิ์ที่สมองโดยปิดกั้นความรู้สึกเจ็บปวดและระงับอาการไอ 
 ///// ยาโคเดอีนมีรูปแบบจัดจำหน่ายอย่างไร? ///// 
ยาโคเดอีนมีการจัดจำหน่ายทั้งในรูปยาเดี่ยวและผสมร่วมกับยาอื่น มีทั้งชนิดเม็ดหรือเป็นส่วนผสมในยาน้ำ 
 ///// ยาโคเดอีนมีขนาดรับประทานอย่างไร? ///// 
สำหรับแก้ไอและแก้ปวด แพทย์จะสั่งจ่ายยาโคเดอีนโดยแบ่งรับประทานทุก 4 -6 ชั่วโมง ตามความเหมาะสม 
ในการรักษาความเจ็บป่วย สำหรับผู้ใหญ่ขนาดสูงสุดที่รับประทานไม่ควรเกิน 240 มิลลิกรัม/วัน เพราะปริมาณยาที่สูงกว่านี้จะเพิ่มผลข้างเคียงจากยาให้สูงขึ้นมากจนเกิดอันตรายได้ ส่วนในเด็ก การใช้ยานี้ต้องอยู่ในคำแนะนำของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมทั้งยาโคเดอีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดและอาการจากการแพ้ยาเช่น กินยาแล้ว คลื่นไส้มาก หรือแน่น หาย ใจติดขัด/หายใจลำบาก 
- โรคประจำตัวต่างๆรวมทั้งกำลังกินยาอะไรอยู่ เพราะยาอาจส่งผลให้อาการของโรคเหล่า นั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อนแล้ว 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือไม่หรือกำลังให้นมบุตรหรือไม่ เพราะยาอาจจะ/มักผ่านรกหรือผ่านเข้าสู่น้ำนมและเข้าสู่ทารก ก่อผลข้างเคียงต่อทารกได้ 
 ///// หากลืมรับประทานยาโคเดอีนควรทำอย่างไร? ///// 
ด้วยยาโคเดอีนเดี่ยวๆจัดเป็นยาเสพติด เราจึงมักพบเห็นมีการผสมร่วมกับยาตัวอื่นเพื่อช่วย เสริมฤทธิ์ในการรักษา หากลืมรับประทานยาโคเดอีนสามารถรับประทานยาเมื่อนึกขึ้นได้ หากการลืมทานยาใกล้กับมื้อถัดไป ให้รับประทานขนาดปกติโดยไม่ต้องเพิ่มขนาดยาเป็น 2 เท่า 
 ///// ยาโคเดอีนมีผลไม่พึงประสงค์ไหม? ///// 
ผลไม่พึงประสงค์ (ผลข้างเคียง) จากยาโคเดอีนได้แก่ หัวใจเต้นเร็วและผิดจังหวะ (หัวใจ เต้นผิดจังหวะ) คลื่นไส้ อาเจียน ท้องผูก ปากแห้ง เหงื่อออกมาก ง่วงนอน มึนงง ปัสสาวะไม่ออก ความดันโลหิตต่ำ อุณหภูมิร่างกายลดลง ประสาทหลอน อารมณ์แปรปรวน และอาจเกิดอา การชัก 
 ///// ยาโคเดอีนมีปฏิกิริยากับยาตัวอื่นไหม? ///// 
ยาโคเดอีนมีปฏิกิริยาระหว่างยากับยาตัวอื่นๆดังนี้ 
- การกินยาโคเดอีนร่วมกับยาแก้ปวดอาจก่อให้เกิดอาการชักได้ง่าย อีกทั้งทำให้ระบบการหายใจทำงานผิดปกติและมีภาวะหายใจลำบาก ซึ่งกลุ่มยาแก้ปวดเช่น ทรามาดอล (Trama dol) เป็นต้น 
- การกินยาโคเดอีนร่วมกับยาลดความดันโลหิต (เลือด) อาจเสริมฤทธิ์กันและทำให้ความดันโลหิตต่ำลงมาก จึงควรหลีกเลี่ยงการใช้ยาร่วมกัน กลุ่มยาลดความดันโลหิตเช่น เนฟีดีปีน (Nefedipine) 
- การกินยาโคเดอีนร่วมกับยานอนหลับบางกลุ่มจะเสริมฤทธิ์กดการหายใจและมีความเสี่ยงต่อการขาดอากาศ กลุ่มยานอนหลับดังกล่าวเช่น อัลปราโซแลม (Alprazolam) 
- การกินยาโคเดอีนร่วมกับยารักษาอาการภูมิแพ้จะเสริมฤทธิ์การกดการหายใจของร่างกาย ทำให้รู้สึกมึนงงและอ่อนเพลีย ตัวอย่างยารักษาอาการภูมิแพ้เช่น คลอร์เฟนนิรามิน (Chlorpheni ramine) 
 ///// มีข้อควรระวังในการใช้ยาโคเดอีนอย่างไร? ///// 
ข้อควรระวังในการใช้ยาโคเดอีนคือ 
- ระวังการใช้ยากับผู้ที่แพ้โคเดอีนเพราะจะเกิดการแพ้ยาได้ 
- ด้วยโคเดอีนมีฤทธิ์เสพติด จึงต้องระมัดระวังในการรับประทานยาอย่างถูกต้องเฉพาะตามแพทย์/พยาบาล/เภสัชกรแนะนำเท่านั้น เพื่อป้องกันการเสพติดยาโดยรู้ไม่เท่าทัน 
- โคเดอีนมีฤทธิ์กดการหายใจของร่างกาย อาจก่อให้เกิดภาวะการหายใจติดขัด จึงต้องระ วังการใช้ยากับผู้ที่ป่วยเป็นโรคหัวใจโรคหืด 
- ห้ามใช้ยากับหญิงที่อยู่ในภาวะตั้งครรภ์ เพราะยาผ่านรกเข้าสู่ทารกก่อให้เกิดผลข้าง เคียงต่อทารก เมื่อคลอด เด็กจะเติบโตได้ช้า มีอาการจากติดยาและมีการกดการหายใจได้ 
- ระวังการใช้ยาโคเดอีนกับผู้สูงอายุ เพราะเกิดผลข้างเคียงสูงกว่าวัยผู้ใหญ่ทั่วไป โดย เฉพาะการกดการหายใจ 
- ระวังการใช้ยาโคเดอีนกับผู้ป่วยที่อยู่ในภาวะไทรอยด์ฮอร์โมนต่ำ (ภาวะขาดไทรอยด์ฮอร์ โมน) เพราะโคเดอีนมักทำให้อุณหภูมิของร่างกายลดลงทำให้รู้สึกหนาวสั่นมากขึ้น 
- ผู้ที่ได้รับยาโคเดอีนไม่ควรขับขี่ยานยนต์หรือทำงานกับเครื่องจักร เพราะยาจะทำให้ง่วงนอนจึงอาจเกิดอุบัติเหตุได้ง่าย 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง 
ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด(รวมถึงยาโคเดอีน) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกชนิดควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวม ทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ควรเก็บรักษายาโคเดอีนอย่างไร? ///// 
ควรเก็บยาโคเดอีนให้พ้นแสงแดด เลี่ยงการเก็บในที่ชื้นหรือในที่ที่มีอุณหภูมิสูงกว่าอุณหภูมิห้อง แต่สามารถเก็บยาในอุณหภูมิห้องได้ ไม่ควรเก็บยาที่หมดอายุควรทิ้งทำลาย และเก็บยาให้พ้นมือเด็กและสัตว์เลี้ยง 
 ///// ชื่อทางการค้าและบริษัทผู้ผลิตยาโคเดอีนในประเทศไทย ///// 
ชื่อทางการค้าและบริษัทผู้ผลิตยาโคเดอีนในประเทศไทยเช่น 
 ///// บรรณานุกรม ///// 
1. http:codeine//www.mims.com[2014,Dec12]
