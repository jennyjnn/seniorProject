ไฮออสไซยามีน (Hyoscyamine)
 ///// บทนำ ///// 
ยาไฮออสไซยามีน (Hyoscyamine) เป็นสารประเภทโทรเพน อันคาลอยด์ (Tropane alkaloid) พบในพืชตระกูล Solanacae บางคนอาจสับสนว่าเป็นสาร/ยาตัวเดียวกันกับไฮออสซีน (Hyoscine) หรือไม่ สารทั้ง 2 ชนิดเป็นสารคนละตัว เพียงแต่สูตรโครงสร้างทางเคมีใกล้เคียงกันเท่านั้น ทางการแพทย์นำมาทำเป็นยารักษาอาการปวดเกร็งในระบบทางเดินอาหาร รักษาแผลในกระเพาะอาหาร บำบัดอาการลำไส้แปรปรวน ภาวะตับอ่อนอักเสบ อาการปวดแบบโคลิก/ปวดบีบ/ ปวดเกร็ง (Colic) ของกระเพาะอาหารและลำไส้ เส้นทางการบริหารยา/การใช้ยานี้กับผู้ป่วยมีทั้งชนิดรับประทานและชนิดฉีด 
เมื่อยานี้เข้าสู่กระแสเลือด ไฮออสไซยามีนจะเข้าจับกับพลาสมาโปรตีนประมาณ 50% ตับจะคอยเปลี่ยนแปลงโครงสร้างทางเคมีของไฮออสไซยามีน ร่างกายต้องใช้เวลา 3 - 5 ชั่วโมงใน การกำจัดยาออกจากกระแสเลือด 50% โดยผ่านไปกับปัสสาวะ 
สำหรับประเทศไทยจะไม่ค่อยพบเห็นไฮออสไซยามีนในรูปแบบของยาเดี่ยว จะพบเห็นเป็น ยาช่วยสนับสนุนการรักษาที่ผสมร่วมกับยาอื่นด้วยวัตถุประสงค์เป็นยาสงบประสาทและช่วยให้นอนหลับ หรือผสมกับยารักษาอาการกรดไหลย้อน การจะเลือกใช้ยาชนิดนี้ควรต้องอยู่ภายใต้คำสั่งแพทย์ผู้รักษาเท่านั้น 
 ///// ยาไฮออสไซยามีนมีสรรพคุณ (คุณสมบัติ) อย่างไร? ///// 
ยาไฮออสไซยามีนมีสรรพคุณดังนี้ 
- รักษาและบำบัดอาการลำไส้แปรปรวน 
- ลดอาการปวดเกร็งในช่องทางเดินอาหาร 
- บรรเทาอาการปวดเกร็งของโรคนิ่วในไต โรคนิ่วในถุงน้ำดี 
 ///// ยาไฮออสไซยามีนมีกลไกการออกฤทธิ์อย่างไร? ///// 
กลไกการออกฤทธิ์ของยาไฮออสไซยามีนคือ ตัวยาจะเข้าไปปิดกั้นการทำงานของสารอะเซทิลคลอลีน (Acetylcholine, สารสื่อประสาทชนิดหนึ่ง) ในส่วนของประสาทอัตโนมัติชนิดพารา ซิมพาเทติค (Parasympathetic) ที่บริเวณกล้ามเนื้อเรียบ บริเวณต่อมต่างๆ และในสมอง จนทำให้เกิดฤทธิ์ของการรักษาตามสรรพคุณ 
 ///// ยาไฮออสไซยามีนมีรูปแบบการจัดจำหน่ายอย่างไร? ///// 
ยาไฮออสไซยามีนมีรูปแบบการจัดจำหน่ายดังนี้ 
- ยาเม็ดที่ผสมกับยาอื่นเพื่อช่วยให้นอนหลับและสงบประสาท (Phenobarbital Na 16.2 mg + atropine sulfate 0.0194 mg + hyoscine HBr 0.0065 mg + hyoscyamine sulfate 0.1037 mg) 
- ยาเม็ดที่ผสมกับยาอื่นเพื่อบรรเทาอาการกรดไหลย้อน (Aluminium glycinate 500 mg + belladonna dry extr 15 mg equiv to hyoscyamine 0.15 mg) 
 
 ///// ยาไฮออสไซยามีนมีขนาดรับประทานอย่างไร? ///// 
ยาไฮออสไซยามีนมีขนาดรับประทานได้หลากหลายขึ้นกับว่าจะใช้บำบัดรักษาอาการจากโรคอะไร ซึ่งจะขึ้นกับดุลพินิจของแพทย์ โดยแพทย์ประเมินจากที่ว่า เป็นโรคอะไรและมีความรุน แรงของอาการเป็นอย่างไร 
ในที่นี้จึงขอกล่าวถึงเฉพาะสำหรับรักษาอาการลำไส้แปรปรวน: 
- ผู้ใหญ่: รับประทาน 0.125 - 0.25 มิลลิกรัมทุก 4 ชั่วโมง ขนาดสูงสุดที่รับประทานต่อวันไม่เกิน 1.5 มิลลิกรัม ควรรับประทานยาก่อนอาหาร 30 - 60 นาที 
- เด็ก: ขนาดยาขึ้นกับอาการและอายุเด็ก ดังนั้นจึงอยู่ในดุลพินิจของแพทย์ 
 
อนึ่ง สำหรับอาการที่ร่างกายได้รับยาไฮออสไซยามีนเกินขนาด จะพบอาการดังนี้ รูม่านตาขยาย การมองเห็นภาพไม่ชัดเจน มีอาการร้อนตามผิวหนัง ปัสสาวะไม่ออก อุณหภูมิร่างกายเพิ่มสูง หายใจถี่ หากมีอาการดังกล่าวให้รีบไปพบแพทย์/ไปโรงพยาบาลทันที 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไฮออสไซยามีน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาหรืออาหารเสริมอะไรอยู่ เพราะยาไฮออสไซยามีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆ/อาหารเสริมที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประ เภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไฮออสไซยามีนสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไฮออสไซยามีนมีผลไม่พึงประสงค์อย่างไร? ///// 
ยาไฮออสไซยามีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดัง นี้เช่น ปากแห้ง เจ็บบริเวณคอและเจ็บลูกตา การมองภาพไม่ชัดเจน วิงเวียน กระสับกระส่าย หัวใจเต้นผิดจังหวะ หน้าแดง เป็นลม คลื่นไส้ อาเจียน ประสาทหลอน สูญเสียความทรงจำในระยะสั้นๆ ลมพิษ กดการหลั่งน้ำนม ปัสสาวะขัด เพิ่มแรงดันในลูกตา ม่านตาขยาย หัวใจเต้นเร็ว ท้อง อืดและท้องผูก เป็นต้น ส่วนอาการแพ้ไฮออสไซยามีนมักพบอาการหายใจไม่ออก/หายใจลำบาก ผื่นขึ้นเต็มตัว หน้าและปากบวม ซึ่งเมื่อมีอาการแพ้ยานี้ควรรีบไปโรงพยาบาลทันที 
 ///// มีข้อควรระวังการใช้ยาไฮออสไซยามีนอย่างไร? ///// 
มีข้อควรระวังการใช้ยาไฮออสไซยามีน ดังนี้ 
- ห้ามใช้กับผู้ที่แพ้ยานี้ 
- ห้ามใช้ยานี้กับผู้ป่วยโรคต้อหิน โรคกล้ามเนื้ออ่อนแรง ผู้ป่วยโรคหัวใจขาดเลือด ผู้ป่วยลำไส้อักเสบในระยะรุนแรง 
- ห้ามใช้ยานี้กับสตรีที่อยู่ในภาวะให้นมบุตรและพยายามหลีกเลี่ยงการใช้ยานี้กับสตรีตั้ง ครรภ์ 
- ระวังการใช้ยานี้กับเด็กที่อายุต่ำกว่า 12 ปี 
- ระวังการใช้ยานี้กับผู้ป่วยที่อยู่ในภาวะท้องเสีย ผู้ป่วยโรคหลอดเลือดหัวใจ ผู้ป่วยที่มีภาวะหัวใจเต้นผิดจังหวะ ผู้ป่วยภาวะไทรอยด์ฮอร์โมนสูง (โรคต่อมไทรอยด์เป็นพิษ) ผู้ป่วยความดันโล หิตสูง ผู้ป่วยโรคไต ผู้ป่วยต่อมลูกหมากโต ผู้ป่วยโรคกรดไหลย้อน 
- ระหว่างการใช้ยานี้ ควรหลีกเลี่ยงการออกกำลังกายหรืออยู่ในบริเวณที่มีอากาศร้อน ด้วย ไฮออสไซยามีนจะลดการขับเหงื่อของร่างกาย จนเป็นเหตุให้อุณหภูมิของร่างกายสูงเกินปกติ เกิดอาการคล้ายอาการไข้สูงได้ 
- ห้ามแบ่งยานี้ให้ผู้อื่นใช้ 
- ห้ามใช้ยาหมดอายุ 
 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบัน ทุกชนิด (รวมยาไฮออสไซยามีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไฮออสไซยามีนมีปฏิกิริยาระหว่างยากับยาตัวอื่นอย่างไร ///// 
ยาไฮออสไซยามีนมีปฏิกิริยาระหว่างยากับยาตัวอื่นดังนี้ 
- การใช้ยาไฮออสไซยามีนร่วมกับกลุ่มยาต่อไปนี้ สามารถก่อให้เกิดพิษของยาไฮออสไซยามีนต่อร่างกายมากยิ่งขึ้น ควรหลีกเลี่ยงการใช้ร่วมกัน ยากลุ่มดังกล่าวเช่น Amantadine (ยารักษาโรคพาร์กินสัน), ยาต้านสารฮีสตามีน (Antihistamine), ยา Antimuscarinics (ยาลดการทำงานของกล้ามเนื้อเรียบ), Haloperidol, Phenothiazine, ยากลุ่ม TCAs (Tricyclic antide pressants, ยารักษาอาการซึมเศร้า) และยากลุ่ม MAOIs 
- การใช้ยาไฮออสไซยามีนร่วมกับยาลดกรด สามารถลดการดูดซึมของยาไฮออสไซยามีน และทำให้ประสิทธิภาพการรักษาด้อยลงไป หากมีความจำเป็นต้องใช้ยาร่วมกัน แพทย์จะปรับขนาดหรือเวลาของการรับประทานให้เหมาะสมเป็นกรณีๆไป 
- การใช้ยาไฮออสไซยามีนร่วมกับการดื่มแอลกอฮอล์ จะก่อให้เกิดอาการง่วงและวิงเวียนอย่างมาก ห้ามรับประทานร่วมกันโดยเด็ดขาด 
 
 ///// ควรเก็บรักษายาไฮออสไซยามีนอย่างไร ///// 
สามารถเก็บยาไฮออสไซยามีนภายใต้อุณหภูมิห้อง ห้ามเก็บยาในช่องแช่แข็งของตู้เย็นเก็บยาให้พ้นแสงแดด ความร้อน และความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาไฮออสไซยามีนมีชื่ออื่นอีกไหม? ผลิตจากบริษัทอะไรบ้าง? ///// 
ยาไฮออสไซยามีนที่จำหน่ายในประเมศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Hyoscyamine [2014,Nov15]
2 http://www.drugs.com/cdi/hyoscyamine.html [2014,Nov15]
3 http://www.webmd.com/drugs/2/drug-13766/hyoscyamine-oral/details [2014,Nov15]
4 http://www.mims.com/Thailand/drug/search/?q=hyoscyamine [2014,Nov15]
5 http://www.mims.com/Thailand/drug/info/belladonna%20alkaloids%20with%20phenobarbital/ [2014,Nov15]
6 http://www.mims.com/Thailand/drug/info/New%20Gel/new%20gel-new%20gel%20-d [2014,Nov15]
7 http://www.mims.com/USA/drug/info/hyoscyamine/?type=brief&amp;mtype=generic [2014,Nov15]
