เอลลักเซโดลีน (Eluxadoline)
 ///// บทนำ ///// 
ยาเอลลักเซโดลีน(Eluxadoline) เป็นยาในกลุ่มมิว-โอปิออยด์ รีเซพเตอร์ อะโกนิสต์(Mu-opioid receptor agonists) ถูกพัฒนาโดยบริษัท Jansen pharmaceutica  
และได้รับการขึ้นทะเบียนเมื่อปี ค.ศ.2015(พ.ศ.2558) มีฤทธิ์บำบัดอาการท้องเสีย                       ที่มีอาการปวดท้องร่วมด้วย    ทางคลินิกจึงนำยานี้มารักษาโรคลำไส้แปรปรวน
(Irritable bowel syndrome หรือย่อว่า IBS) ยาเอลลักเซโดลีนจะออกฤทธิ์โดยตรง
ต่อมิว-โอปิออยด์ รีเซพเตอร์/ตัวรับ(Mu-opioid receptor,ตัวรับที่เกี่ยวข้องกับการ อาการปวดและการติดยาในกลุ่ม Opioids) ซึ่งพบได้ในสมองและในไขสันหลัง  ที่  กระตุ้นให้ระบบประสาทแปลงคำสั่งทำให้ไม่รู้สึกต่ออาการเจ็บปวดตลอดจนกระทั่งทำให้มีภาวะสงบประสาทเกิดขึ้น  นอกจากนี้ยังออกฤทธิ์เป็นลักษณะของแคปปา-โอปิออยด์ รีเซพเตอร์ อะโกนิสต์ (Kappa-opioid receptor agonist, ต้านอาการปวด) และเดลต้า-โอปิออยด์ รีเซพเตอร์ แอนตาโกนิสต์ (Delta-opiod receptor antagonist, เกี่ยวข้องกับการต้านอาการปวดเช่นกัน) จึงทำให้เกิดฤทธิ์สนับสนุนลดอาการปวดและบำบัดอาการท้องเสียโดยไม่ค่อยมีอาการท้องผูกแทรกซ้อนอีกด้วย 
รูปแบบเภสัชภัณฑ์ของยาเอลลักเซโดลีนเป็นยาชนิดรับประทาน ร่างกายต้องใช้เวลาประมาณ 3.7–6 ชั่วโมง เพื่อจะกำจัดยานี้/ชนิดนี้ผ่านทิ้งไปกับอุจจาระประมาณ 82.2% และทางปัสสาวะน้อยกว่า 1% 
อย่างไรก็ตาม มีข้อห้ามใช้หลายประการที่จัดเป็นข้อห้ามของยาเอลลักเซโดลีน เช่น 
- ห้ามใช้กับผู้ที่แพ้ยาชนิดนี้ 
- ห้ามใช้ยานี้กับผู้ที่มีภาวะทางเดินน้ำดีอุดตัน  ด้วยเสี่ยงต่อการทำให้กล้ามเนื้อ               หูรูดที่มีชื่อเรียกว่า Sphincter of oddi  มีอาการเกร็งตัว ซึ่งจะทำให้อาการของ  	   ทางเดินน้ำดีอุดตันทวีความรุนแรงมากขึ้น 
- ห้ามใช้กับผู้ที่ติดสุรา  ด้วยเสี่ยงต่อการเกิดภาวะตับอ่อนอักเสบเฉียบพลัน 
- ห้ามใช้กับผู้ป่วยที่มีภาวะตับอักเสบอย่างรุนแรง  ด้วยจะทำให้ปริมาณยา
เอลลักเซโดลีนในกระแสเลือดเพิ่มขึ้นและทำให้มีอาการข้างเคียง(ผลข้างเคียง)ต่างๆเพิ่มขึ้นตามมา 
- ห้ามใช้กับผู้ป่วยที่มีภาวะท้องผูกอย่างรุนแรง  การใช้ยาเอลลักเซโดลีนกับผู้ป่วยกลุ่มนี้อาจทำให้เกิดภาวะลำไส้อุดตันซึ่งก่อให้เกิดภาวะแทรกซ้อน(ผลข้างเคียง)ต่างๆอย่างรุนแรง 
อนึ่ง  ยาเอลลักเซโดลีนเคยนำมาใช้เป็นยากระตุ้นความบันเทิง ทำให้เกิดอาการเคลิบเคลิ้ม และเสี่ยงต่อการติดยาได้เช่นเดียวกัน 
ระหว่างที่ผู้ป่วยได้รับยาเอลลักเซโดลีนมีข้อควรทราบบางประการที่ต้องนำมาปฏิบัติอย่างเคร่งครัด อาทิ 
- หยุดใช้ยาชนิดนี้ทันที หากมีอาการปวดท้องอย่างรุนแรงหลังใช้ยาเอลลักเซโดลีน 
- หยุดการดื่มสุราหรือเครื่องดื่มประเภทแอลกอฮอล์เมื่อต้องใช้ยาเอลลักเซโดลีน 
- กรณีที่เกิดอาการข้างเคียงที่เป็นอุปสรรคต่อการดำเนินชีวิตประจำวัน ผู้ป่วยควรรีบมาปรึกษาแพทย์โดยเร็วเพื่อแพทย์พิจารณาปรับแนวทางการรักษา 
- หยุดการใช้ยาเอลลักเซโดลีนทันทีเมื่อมีอาการท้องผูกต่อเนื่องนานเกิน 4 วัน แล้วรีบกลับมาพบแพทย์/มาโรงพยาบาล 
- ห้ามใช้ยาเอลลักเซโดลีนร่วมกับยา Alosetron หรือ Loperamide เพราะจะทำให้ผู้ป่วยมีอาการท้องผูกเกิดขึ้น 
เพื่อความปลอดภัยของผู้บริโภค/ผู้ป่วยต่อการใช้ยาเอลลักเซโดลีน  ผู้ป่วย/ผู้บริโภคจะต้องใช้ยาตามคำแนะนำของแพทย์เท่านั้น  หากมีข้อสงสัยเพิ่มเติมสามารถสอบถามข้อมูลของยาชนิดนี้ได้จากแพทย์ผู้ที่ทำการตรวจรักษา หรือจากเภสัชกรตามร้านขายยาได้ทั่วไป 
 ///// เอลลักเซโดลีนมีสรรพคุณ(คุณสมบัติ)อย่างไร? ///// 
ยาเอลลักเซโดลีนมีสรรพคุณ/ข้อบ่งใช้ เช่น 
- บำบัดอาการโรคลำไส้แปรปรวนที่มีภาวะท้องเสียเป็นอาการหลัก 
 
 ///// เอลลักเซโดลีนมีกลไกการออกฤทธิ์อย่างไร? ///// 
ยาเอลลักเซโดลีนมีกลไกการออกฤทธิ์ที่ตัวรับต่างๆ(Receptor)ที่ชื่อ Mu-opioid receptor, Delta-opioid receptor และKappa-opiod receptor ในลักษณะของ Agonist(สนับสนุนการทำงาน), Antagonist(ต้านการทำงาน) และ Agonist, ตามลำดับ   จากกลไกดังกล่าว ทำให้ลดอาการปวดท้อง ช่วยชะลอการบีบตัวของกระเพาะอาหารและลำไส้ที่เป็นสาเหตุของโรคลำไส้แปรปรวนได้ตามสรรพคุณ 
 
 ///// เอลลักเซโดลีนมีรูปแบบการจัดจำหน่ายอย่างไร? ///// 
ยาเอลลักเซโดลีนมีรูปแบบการจัดจำหน่าย เช่น 
- ยาเม็ดชนิดรับประทาน ที่มีส่วนประกอบของตัวยา Eluxadoline ขนาด 
75 และ 100 มิลลิกรัม/เม็ด 
 ///// เอลลักเซโดลีนมีขนาดรับประทานอย่างไร? ///// 
ยาเอลลักเซโดลีนมีขนาดรับประทานสำหรับภาวะท้องเสียที่มีสาเหตุจากโรคลำไส้แปรปรวน เช่น 
- ผู้ใหญ่: รับประทานยาครั้งละ 100 มิลลิกรัม วันละ 2 ครั้ง เช้า-เย็น พร้อมอาหาร หรือ แพทย์อาจปรับลดขนาดยาเป็นรับประทานยาครั้งละ 75 มิลลิกรัม วันละ 2 ครั้ง เช้า-เย็น พร้อมอาหาร การลดขนาดยาลงมาเป็น 75 มิลลิกรัม วันละ 2 ครั้ง มาจากเหตุผลของผู้ป่วยที่ไม่สามารถทนต่ออาการข้างเคียงที่เกิดจากการใช้ยา 100 มิลลิกรัมวันละ 2 ครั้ง 
- เด็ก: ยังไม่มีข้อมูลทางคลินิกด้านความปลอดภัยในการใช้ยานี้ในเด็ก 
*****หมายเหตุ: ขนาดและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้นไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสม ควรต้องปรึกษาแพทย์หรือเภสัชกรก่อนเสมอ 
 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดรวมยาเอลลักเซโดลีน  ผู้ป่วยควรแจ้งแพทย์/พยาบาล และเภสัชกร ดังนี้ 
- ประวัติแพ้ยาทุกชนิด  เช่น กินยา/ใช้ยาแล้ว คลื่นไส้มาก ขึ้นผื่น หรือแน่นหายใจติดขัด/หายใจขัด/หายใจลำบาก 
- มีโรคประจำตัวต่างๆรวมทั้งกำลังกินยา/ใช้ยาอะไรอยู่ เพราะยาเอลลักเซโดลีนอาจส่งผลให้อาการของโรคเหล่านั้นรุนแรงขึ้น หรืออาจเกิดปฏิกิริยาระหว่างยากับยาอื่นๆที่กิน/ที่ใช้อยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์ หรือ กำลังให้นมบุตร                       เพราะยาหลายประเภทสามารถผ่านทางน้ำนมหรือรก และเข้าสู่ทารกจนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเอลลักเซโดลีน สามารถรับประทานทันทีเมื่อนึกขึ้นได้ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า  ให้รับประทานยาที่ขนาดปกติ 
 
 ///// เอลลักเซโดลีนมีผลไม่พึงประสงค์อย่างไร? ///// 
ยาเอลลักเซโดลีนสามารถก่อให้เกิดผลไม่พึงประสงค์จากยา (ผลข้างเคียง/อาการข้างเคียง)ต่อระบบอวัยวะต่างๆของร่างกายดังนี้ เช่น 
- ผลต่อระบบทางเดินอาหาร:  เช่น ท้องผูก  คลื่นไส้  ปวดท้อง  อาเจียน  มีกรดไหลย้อน   ท้องอืด  และทำให้หูรูดในตับอ่อนที่มีชื่อเรียกว่า Sphincter of oddi เกิดอาการเกร็งตัว 
- ผลต่อระบบประสาท:  เช่น  วิงเวียน  ง่วงนอน 
- ผลต่อระบบทางเดินหายใจ: เช่น  เกิดโรคติดเชื้อระบบทางเดินหายใจง่าย  หลอดลมอักเสบ 
- ผลต่อผิวหนัง:  เช่น อาจมีอาการผื่นคัน  ลมพิษ 
- ผลต่อสภาพจิตใจ: เช่น มีอารมณ์เคลิบเคลิ้ม 
- ผลต่อตับ: เช่น ระดับเอนไซม์การทำงานของตับในเลือดสูงขึ้น 
 
 ///// มีข้อควรระวังการใช้เอลลักเซโดลีนอย่างไร? ///// 
มีข้อควรระวังการใช้ยาเอลลักเซโดลีน เช่น 
- ห้ามใช้กับผู้ที่แพ้ยานี้ 
- ห้ามปรับขนาดรับประทานด้วยตนเอง 
- ห้ามรับประทานยาอื่นใดร่วมกับยาเอลลักเซโดลีนโดยไม่มีคำสั่งจากแพทย์ทั้งนี้เพื่อป้องกันภาวะยาตีกัน/ปฏิกิริยาระหว่างยา 
- การใช้ยากับสตรีมีครรภ์/ตั้งครรภ์  สตรีในช่วงให้นมบุตร และเด็ก ต้องเป็นไปตามคำสั่งของแพทย์เท่านั้น 
- รับประทานยาต่อเนื่องตามคำสั่งแพทย์  ห้ามหยุดการใช้ยานี้ด้วยตนเอง 
- กรณีพบอาการแพ้ยา เช่น มีผื่นคัน  ผิวหนังบวมแดง  ผิวหนังลอก  แน่นหน้าอก  หายใจขัด  ใบหน้า-ปาก-คอมีอาการบวม ซึ่งเป็นอาการแพ้ยานี้ ต้องหยุดใช้ยานี้ทันที แล้วรีบนำผู้ป่วยส่งโรงพยาบาลทันที/ฉุกเฉิน 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา”ที่รวมถึง                             ยาแผนปัจจุบันทุกชนิด(รวมยาเอลลักเซโดลีนด้วย) ยาแผนโบราณ   อาหารเสริม   ผลิตภัณฑ์เสริมอาหาร ทุกชนิด  และสมุนไพรต่างๆ  เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิด รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอ 
 
 ///// เอลลักเซโดลีนมีปฏิกิริยาระหว่างยากับยาตัวอื่นอย่างไร? ///// 
ยาเอลลักเซโดลีนมีปฏิกิริยาระหว่างยากับยาตัวอื่น เช่น 
- ห้ามรับประทานยาเอลลักเซโดลีนร่วมกับการดื่มสุรา  ด้วยจะทำให้มีความเสี่ยงของภาวะตับอักเสบ 
- หลีกเลี่ยงการใช้ยาเอลลักเซโดลีนร่วมกับยา  Atazanavir, Gemfibrozil,  เพราะจะทำให้ระดับยาเอลลักเซโดลีนในกระแสเลือดสูงขึ้น จนทำให้ผู้ป่วยได้รับอาการข้างเคียงต่างๆสูงขึ้นจากยาเอลลักเซโดลีนตามมา 
- ห้ามใช้ยาเอลลักเซโดลีนร่วมกับ ยาClemastine  เพราะอาจทำให้ผู้ป่วยเกิดภาวะท้องผูกได้อย่างรุนแรง 
 ///// ควรเก็บรักษาเอลลักเซโดลีนอย่างไร? ///// 
ควรเก็บยาเอลลักเซโดลีนภายใต้อุณหภูมิ 20-25 องศาเซลเซียส(Celsius)  ห้ามเก็บยาในช่องแช่แข็งตู้เย็น เก็บยาในภาชนะที่ปิดมิดชิด พ้นแสง/แสงแดด ความร้อนและความชื้น ไม่เก็บยาในห้องน้ำหรือในรถยนต์  และเก็บยาให้พ้นมือเด็กและสัตว์เลี้ยง 
 
 ///// เอลลักเซโดลีนมีชื่ออื่นอีกไหม? ผลิตจากบริษัทอะไรบ้าง? ///// 
ยาเอลลักเซโดลีน มียาชื่อการค้า และบริษัทผู้ผลิต/ผู้จำหน่าย เช่น 
อนึ่ง ยาชื่อการค้าอื่นของยานี้ เช่น Truberzi 
 ///// บรรณานุกรม ///// 
https://en.wikipedia.org/wiki/Eluxadoline#Mechanism_of_action  [2018,Jan20] 
https://www.accessdata.fda.gov/drugsatfda_docs/label/2015/206940s000lbl.pdf [2018,Jan20] 
https://www.drugs.com/ppa/eluxadoline.html [2018,Jan20] 
https://en.wikipedia.org/wiki/Category:Mu-opioid_agonists  [2018,Jan20] 
https://www.drugs.com/drug-interactions/eluxadoline-index.html?filter=3&amp;generic_only=  [2018,Jan20]
