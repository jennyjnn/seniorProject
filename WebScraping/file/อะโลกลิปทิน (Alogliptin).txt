อะโลกลิปทิน (Alogliptin)
 ///// บทนำ ///// 
อะโลกลิปทิน (Alogliptin) เป็นยาที่ใช้รักษาโรคเบาหวานประเภทที่ 2 ชนิดรับประทานถูกพัฒนาและนำออกวางจำหน่ายภายในปี ค.ศ. 2005 (พ.ศ. 2548) การรักษาด้วยอะโลกลิปทินจะไม่ช่วยลดความเสี่ยงของภาวะหัวใจล้มเหลวหรือภาวะหัวใจขาดเลือด ซึ่งมักพบกับผู้ป่วยเบาหวาน แต่อาจทำให้น้ำหนักตัวเพิ่มขึ้นเล็กน้อย หรือมีภาวะน้ำตาลในเลือดต่ำบ้าง 
เมื่อรับประทานยานี้ ร่างกายสามารถดูดซึมอะโลกลิปทินได้อย่างสมบูรณ์ ยาจะเข้าจับกับพลาสมาโปรตีนประมาณ 20% ตับจะคอยเปลี่ยนโครงสร้างทางเคมีของยานี้ ร่างกายต้องใช้เวลา 12 - 21 ชั่วโมงในการกำจัดยาออกจากกระแสเลือด 50% โดยผ่านไปกับปัสสาวะและอุจจาระ 
ทางการแพทย์มักใช้อะโลกลิปทินรักษาเบาหวานร่วมกับยา Metformin หรือยาอื่นตามความเหมาะสมของผู้ป่วยแต่ละรายบุคคลไป 
 ///// อะโลกลิปทินมีสรรพคุณ (คุณสมบัติ) อย่างไร? ///// 
ยาอะโลกลิปทินมีสรรพคุณใช้รักษาโรคเบาหวานประเภทที่ 2 (Type 2 diabetes) 
 ///// อะโลกลิปทินมีกลไกการออกฤทธิ์อย่างไร? ///// 
ยาอะโลกลิปทินมีกลไกการออกฤทธิ์โดย ตัวยาจะไปกระตุ้นให้ตับอ่อนหลั่งอินซูลิน ซึ่งเป็นฮอร์โมนที่ควบคุมการเผาผลาญน้ำตาลในกระแสเลือด นอกจากนี้ยังยับยั้งการหลั่งฮอร์โมนกลูคากอน (Glucagon) ซึ่งเป็นฮอร์โมนที่ช่วยเพิ่มน้ำตาลในกระแสเลือด ตลอดจนชะลอการดูดซึมน้ำตาลเข้าสู่กระแสเลือด จากกลไกที่กล่าวมา มีผลให้เกิดฤทธิ์ของการรักษาตามสรรพคุณ 
 ///// อะโลกลิปทินมีรูปแบบการจัดจำหน่ายอย่างไร? ///// 
ยาอะโลกลิปทินมีรูปแบบการจัดจำหน่ายดังนี้ 
ก. ยาเดี่ยวชนิดเม็ด ขนาด 6.25, 12.5 และ 25 มิลลิกรัม/เม็ด 
ข. ยาเม็ดที่ผสมกับยารักษาโรคเบาหวานชนิดอื่นเช่น 
- Alogliptin 25 มิลลิกรัม + Poiglitazone 15 มิลลิกรัม/เม็ด 
- Alogliptin 25 มิลลิกรัม + Poiglitazone 30 มิลลิกรัม/เม็ด 
 ///// อะโลกลิปทินมีขนาดรับประทานอย่างไร? ///// 
ยาอะโลกลิปทินมีขนาดรับประทานดังนี้ 
ก. สำหรับผู้ป่วยเบาหวานประเภท 2: 
- ผู้ใหญ่: รับประทาน 25 มิลลิกรัมวันละครั้ง 
ข. สำหรับผู้ป่วยเบาหวานประเภท 2 ที่มีโรคไต: ที่มีค่า Creatinine clearance (ค่าการทำงานของไต) อยู่ระหว่าง 30 - 60 มิลลิลิตร/นาที รับประทาน 12.5 มิลลิกรัมวันละครั้ง, ถ้าค่า Creatinine clearance อยู่ระหว่าง 15 - 30 มิลลิลิตร/นาที รับประทาน 6.25 มิลลิกรัมวันละครั้ง 
*****หมายเหตุ: 
- สามารถรับประทานยานี้ก่อนหรือหลังอาหารก็ได้ 
- ในเด็ก: ยังไม่มีการศึกษาที่ได้ข้อมูลแน่ชัดถึงการใช้ยานี้ในเด็ก การใช้ยาจึงต้องอยู่ในดุลพินิจของแพทย์ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาอะโลกลิปทิน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิดเช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- มีโรคประจำตัวต่างๆรวมทั้งกำลังกินยาอะไรอยู่ เพราะยาอะโลกลิปทินอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาอะโลกลิปทินสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// อะโลกลิปทินมีผลไม่พึงประสงค์อย่างไร? ///// 
ยาอะโลกลิปทินสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้เช่น มีภาวะน้ำตาลในเลือดต่ำ เหงื่อออกมาก หัวใจเต้นเร็ว หิวบ่อย ตาพร่า วิงเวียนศีรษะ ซึ่งเมื่อเกิดอา การดังกล่าวหลังรับประทานยานี้ ผู้ป่วยมักต้องรับประทานน้ำตาลกลูโคส (เช่น น้ำหวาน อมลูกอมหวาน) เพื่อช่วยบรรเทาอาการดังกล่าว และถ้าเกิดอาการเหล่านั้นบ่อยหลังรับประทานยานี้ ควรต้องพบแพทย์/ไปโรงพยาบาลก่อนนัดเพื่อการปรับขนาดยา 
 ///// มีข้อควรระวังการใช้อะโลกลิปทินอย่างไร? ///// 
มีข้อควรระวังการใช้ยาอะโลกลิปทินดังนี้เช่น 
- ห้ามใช้กับผู้ที่แพ้ยานี้ 
- ห้ามใช้กับผู้ป่วยที่มีน้ำตาลในเลือดต่ำ 
- ระวังการใช้ยานี้กับผู้ป่วยหรือผู้มีประวัติเป็นโรคไต โรคตับ โรคตับอ่อนอักเสบ	 หรือนิ่วในถุงน้ำดี 
- หากมีอาการวิงเวียน ตาพร่าในระหว่างการใช้ยานี้ ควรหลีกเลี่ยงการขับรถหรือการทำงานกับเครื่องจักร 
- หลีกเลี่ยงการดื่มสุราด้วยจะมีผลทำให้น้ำตาลในเลือดสูงขึ้นได้ 
- หากต้องเข้ารับการผ่าตัด ควรแจ้งแพทย์ให้ทราบว่าเป็นโรคเบาหวาน และใช้ยารักษาเบา หวานตัวใดบ้าง 
- ระวังการใช้ยานี้กับหญิงตั้งครรภ์และหญิงที่อยู่ในภาวะให้นมบุตร การใช้ยากับผู้ป่วยกลุ่มนี้ต้องได้รับคำสั่งจากแพทย์ผู้รักษาเท่านั้น 
- ควรเรียนรู้ภาวะน้ำตาลในเลือดต่ำ และวิธีการดูแลรักษาตนเองในเบื้องต้นเมื่อเกิดภาวะดัง กล่าว 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาอะโลกลิปทินด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้ง ควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// อะโลกลิปทินมีปฏิกิริยาระหว่างยากับยาตัวอื่นอย่างไร? ///// 
ยาอะโลกลิปทินมีปฏิกิริยาระหว่างยากับยาตัวอื่นดังนี้เช่น 
- การรับประทานยานี้ร่วมกับยากลุ่มเบต้า บล็อกเกอร์ (Beta blodker) เช่น Metoprolol, Propranolol ที่ถูกนำมาใช้ร่วมรักษาอาการหัวใจเต้นเร็ว ผู้ป่วยอาจเกิดภาวะน้ำตาลในเลือดต่ำ การใช้ยาร่วม กันจึงต้องขึ้นกับคำสั่งของแพทย์ผู้รักษา 
- การใช้ยาอะโลกลิปทินร่วมกับยา Pseudoephedrine, Estradiol, Phenylephrine, Hydrocor tisone, Epinephrine สามารถรบกวนการควบคุมระดับน้ำตาลในเลือดได้ จนอาจส่งผลให้เกิดภาวะน้ำตาลในเลือดสูงกว่าปกติ หากจำเป็นต้องใช้ยาร่วมกัน แพทย์จะปรับขนาดรับประทานให้เหมาะสมกับผู้ป่วยเป็นรายบุคคล 
- ยาบางตัวสามารถรบกวนประสิทธิภาพของอะโลกลิปทินจนก่อให้เกิดภาวะน้ำตาลในเลือดต่ำหรือสูงก็ได้ ยาดังกล่าวเช่น Ofloxacin (ยาปฏิชีวนะ) หากมีความจำเป็นต้องใช้ยาร่วมกัน แพทย์จะปรับขนาดรับประทานให้เหมาะสมกับภาวะน้ำตาลในเลือดที่เปลี่ยนไปในผู้ป่วยแต่ละราย ผู้ป่วยจะต้องสังเกตและเรียนรู้เกี่ยวกับความผิดปกติของร่างกาย เมื่อน้ำตาลในเลือดเปลี่ยนแปลงไปเพื่อการดูแลตนเองในเบื้องต้นและเพื่อแจ้งให้แพทย์ทราบ 
- การใช้ยาอะโลกลิปทินร่วมกับยา Captopril อาจทำให้เกิดอาการบวมของใบหน้า ตา ปากและลิ้น ซึ่งเมื่อเกิดอาการดังกล่าว ควรหยุดการใช้ยานี้และกลับมาพบแพทย์/ไปโรงพยาบาล เพื่อปรับแนวทางการรักษาหรือปรับเปลี่ยนยาใหม่ 
 ///// ควรเก็บรักษาอะโลกลิปทินอย่างไร? ///// 
ควรเก็บยาอะโลกลิปทินที่อุณหภูมิ 20 - 25 องศาเซลเซียส (Celsius) ห้ามเก็บยาในช่องแช่แข็งของตู้เย็น ไม่ควรเก็บยาในห้องน้ำ เก็บยาในภาชนะที่ปิดมิดชิด พ้นแสงแดดและความชื้น และเก็บยาให้พ้นมือเด็กและสัตว์เลี้ยง 
 ///// อะโลกลิปทินมีชื่ออื่นอีกไหม? ผลิตจากบริษัทอะไรบ้าง? ///// 
ยาอะโลกลิปทินที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1 http://en.wikipedia.org/wiki/Alogliptin [2014,Dec13]
	2 http://www.mims.com/Hongkong/Drug/info/Oseni/?type=brief [2014,Dec13]
	3 http://www.webmd.com/drugs/2/drug-163399/nesina-oral/details [2014,Dec13]
	4 http://www.drugs.com/drug-interactions/alogliptin-index.html?filter=2&amp;generic_only= [2014,Dec13]
	5 http://www.rxlist.com/nesina-drug/indications-dosage.htm [2014,Dec13]
	6 http://www.medicines.org.uk/emc/medicine/28513 [2014,Dec13]
	7 http://www.drugs.com/cdi/alogliptin.html [2014,Dec13]
	8 http://www.webmd.com/drugs/2/drug-163392/alogliptin-oral/details/list-contraindications [2014,Dec13] 
	9 http://www.drugdevelopment-technology.com/projects/nesina-alogliptin-for-the-treatment-of-type-2-diabetes-mellitus/ [2014,Dec13]
