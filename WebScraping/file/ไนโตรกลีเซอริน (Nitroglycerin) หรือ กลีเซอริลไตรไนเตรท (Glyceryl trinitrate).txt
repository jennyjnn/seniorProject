ไนโตรกลีเซอริน (Nitroglycerin) หรือ กลีเซอริลไตรไนเตรท (Glyceryl trinitrate)
 ///// บทนำ ///// 
ไนโตรกลีเซอริน (Nitroglycerin เรียกย่อว่า ไนโตร/Nitro) ถูกสังเคราะห์ขึ้นครั้งแรกที่ประเทศอิตาลีในปี ค.ศ. 1847 (พ.ศ. 2390) และได้พัฒนาต่อมาเรื่อยๆ จนกระทั่งช่วงสงครามโลกครั้งที่ 1 และ 2 มีการผลิตเพื่อใช้ในกองทัพเป็นอันมากในด้านสาธารณสุขของการพยาบาล ไนโตรกลีเซอรินจะถูกนำมาใช้รักษาอาการหัวใจขาดเลือด/กล้ามเนื้อหัวใจขาดเลือดและภาวะหัวใจล้มเหลว อนึ่งปัจจุบัน มีใช้อีกชื่อว่า “กลีเซอริลไตรไนเตรท (Glyceryl trinitrate)” 
จากการศึกษาด้านเภสัชจลนศาสตร์ (Pharmacokinetic, การศึกษาความเป็นไปของยาเมื่อยาเข้าสู่ร่างกาย) พบว่า ไนโตรกลีเซอรินถูกดูดซึมจากระบบทางเดินอาหารได้ดี รูปแบบการบริหารยา จะอยู่ในรูปยาอมใต้ลิ้น ยาฉีด และพลาสเตอร์แปะผิวหนัง (ยังไม่มีในประเทศไทย) 
- สำหรับยาอมใต้ลิ้น จะใช้เวลาออกฤทธิ์ 1 - 3 นาที 
- ยาฉีดจะออกฤทธิ์ทันที 
- 
ชนิดแปะผิวหนังจะใช้เวลา 30 - 60 นาที 
ตับจะเป็นอวัยวะที่คอยทำลายยานี้ และพบว่ามีปริมาณไนโตรกลีเซอรินบางส่วนจะถูกขับออกมากับปัสสาวะ 
ยาไนโตรกลีเซอรินเป็นยาที่ออกฤทธิ์แรง การใช้ยาต้องขึ้นอยู่กับแพทย์ผู้รักษาเท่านั้น ห้ามมิให้ผู้ป่วยปรับขนาดรับประทานหรือหยุดรับประทานยาเองโดยเด็ดขาด 
 ///// ยาไนโตรกลีเซอรินมีสรรพคุณ (คุณสมบัติ) อย่างไร? ///// 
ยาไนโตรกลีเซอรินมีสรรพคุณดังนี้คือ ป้องกันอาการเจ็บหน้าอกด้วยภาวะหัวใจขาดเลือด/กล้ามเนื้อหัวใจขาดเลือด (Angina pectoris) 
 ///// ยาไนโตรกลีเซอรินมีกลไกการออกฤทธิ์อย่างไร? ///// 
กลไกการออกฤทธิ์ของไนโตรกลีเซอรินคือ ตัวยาจะออกฤทธิ์ต่อเอนไซม์ไนตริก ออกไซด์ สติมูเลติ้ง กัวไนเลท ไซเคลส (Nitric oxide stimulates guanylate cyclase) ซึ่งมีผลกับกล้ามเนื้อเรียบที่ผนังของหลอดเลือดทำให้เกิดการคลายตัว ท่อในหลอดเลือดจึงขยาย ส่งผลให้เลือดเข้าไปเลี้ยงบริเวณอวัยวะที่มีภาวะขาดเลือดสูงขึ้น ด้วยกลไกนี้จึงบรรเทาและช่วยรักษาอาการกล้ามเนื้อหัวใจขาดเลือดตามสรรพคุณ 
 ///// ยาไนโตรกลีเซอรินมีรูปแบบการจัดจำหน่ายอย่างไร? ///// 
ยาไนโตรกลีเซอรินมีรูปแบบการจัดจำหน่ายดังนี้ 
- ยาฉีด ขนาด 25 มิลลิกรัม/5 มิลลิลิตร (ใช้เฉพาะในโรงพยาบาล) 
- ยาฉีด ขนาด 50 มิลลิกรัม/10 มิลลิลิตร (ใช้เฉพาะในโรงพยาบาล) 
- 
ชนิดสเปรย์พ่น ขนาด 0.4 มิลลิกรัม/โด๊ส 
- ยาเม็ดชนิดอมใต้ลิ้น ขนาด 0.3, 0.4 และ 0.6 มิลลิกรัม/เม็ด 
 ///// ยาไนโตรกลีเซอรินมีขนาดรับประทานอย่างไร? ///// 
ยาไนโตรกลีเซอรินมีขนาดรับประทานดังนี้ 
- ชนิดอมใต้ลิ้น: หากเริ่มมีอาการเจ็บหน้าอกอันมีเหตุมาจากหัวใจขาดเลือด ให้อมครั้งละ 1 เม็ดทุก 5 นาทีเท่าที่จำเป็น เป็นเวลา 15 นาที หรือไม่เกิน 3 เม็ดในเวลา 15 นาที 
- 
ชนิดสเปรย์: ให้สเปรย์ใต้ลิ้นเมื่อรู้สึกเจ็บหน้าอก สามารถพ่นซ้ำได้ทุก 5 นาทีเท่าที่จำเป็น ห้ามใช้เกิน 3 โด๊ส (Dose/ขนาดยาต่อการใช้ 1 ครั้ง) ภายในเวลา 15 นาที 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาไนโตรกลีเซอริน ผู้ป่วยควรแจ้งแพทย์/พยาบาลและเภสัชกรดังนี้ 
- ประวัติแพ้ยาทุกชนิด เช่น กินยาแล้ว คลื่นไส้มาก ขึ้นผื่น หรือแน่นหายใจติดขัด/หายใจลำบาก 
- 
มีโรคประจำตัวต่างๆรวมทั้งกำลังกินยาอะไรอยู่ เพราะยาฟลูออกซิทีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
- 
หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาไนโตรกลีเซอรินสามารถรับประทานเมื่อนึกขึ้นได้ ถ้าเวลาใกล้เคียงกับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// ยาไนโตรกลีเซอรินมีผลไม่พึงประสงค์อย่างไร? ///// 
ยาไนโตรกลีเซอรีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ดังนี้ เช่น ปวดศีรษะ วิงเวียน อ่อนเพลีย หัวใจเต้นผิดจังหวะ ความดันโลหิตต่ำ หัวใจเต้นเร็วผิดปกติ หน้าแดง มีผื่นคัน และผิวหนังอักเสบ 
 ///// มีข้อควรระวังการใช้ยาไนโตรกลีเซอรินอย่างไร? ///// 
มีข้อควรระวังการใช้ยาไนโตรกลีเซอรินดังนี้ 
- ห้ามใช้กับผู้ป่วยด้วยภาวะหัวใจล้มเหลวในระยะแรกๆ 
- 
ห้ามใช้กับผู้ป่วยด้วยภาวะโลหิตจาง ผู้ที่มีความดันในกะโหลกศีรษะสูง 
- 
ห้ามใช้ร่วมกับยา Sildenafil (ยาขยายหลอดเลือดชนิดหนึ่ง ใช้ในอาการนกเขาไม่ขัน) 
- 
ระวังการใช้ยานี้กับผู้ป่วยที่มีความดันโลหิตต่ำ 
- 
ระหว่างการใช้ยานี้กับผู้สูงอายุ หากพบอาการตาพร่า ปากแห้ง ให้หยุดการใช้ยานี้ แล้วรีบไปพบแพทย์/ไปโรงพยาบาล 
- 
ระวังการใช้ยานี้ในสตรีตั้งครรภ์ และสตรีที่อยู่ในภาวะให้นมบุตร 
- 
ห้ามใช้ยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาไนโตรกลีเซอรีนด้วย) ยาแผนโบราณทุกชนิด และสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// ยาไนโตรกลีเซอรินมีปฏิกิริยาระหว่างยากับยาตัวอื่นอย่างไร? ///// 
ยาไนโตรกลีเซอรินมีปฏิกิริยาระหว่างยากับยาตัวอื่นดังนี้ 
- การใช้ยาไนโตรกลีเซอรีนร่วมกับยาลดความดันโลหิตกลุ่ม Calcium channel blockers สามารถทำให้ความดันโลหิตต่ำได้ หากมีความจำเป็นต้องใช้ร่วมกัน ควรปรับขนาดรับประทานให้เหมาะสมกับผู้ป่วยเป็นรายบุคคลไป 
- 
การใช้ยาไนโตรกลีเซอรีนร่วมกับยาขยายหลอดเลือดตัวอื่นๆ (เช่น Sildenafil, Vardenafil) หรือรับประทานร่วมกับเครื่องดื่มประเภทแอลกอฮอล์ อาจก่อให้เกิดภาวะความดันโลหิตต่ำได้ หากไม่จำเป็นควรเลี่ยงการใช้ยาร่วมกัน 
 ///// ควรเก็บรักษายาไนโตรกลีเซอรินอย่างไร? ///// 
ควรเก็บยาไนโตรกลีเซอรินที่อุณหภูมิ 15 - 30 องศาเซลเซียส (Celsius) เก็บยาในภาชนะที่ปิดมิดชิด พ้นแสงแดด ความร้อน และความชื้น เก็บยาให้พ้นมือเด็กและสัตว์เลี้ยง และไม่ควรเก็บยาในห้องน้ำ 
 ///// ยาไนโตรกลีเซอรินมีชื่ออื่นอีกไหม? ผลิตจากบริษัทอะไรบ้าง? ///// 
ยาไนโตรกลีเซอรินที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Nitroglycerin [2014,Oct11]
	2. http://www.mims.com/Thailand/drug/search/?q=nitroglycerin [2014,Oct11]
	3. http://www.mims.com/THAILAND/Home/GatewaySubscription/?generic=glyceryl+trinitrate [2014,Oct11] 
	4. http://www.rxlist.com/nitrostat-drug/indications-dosage.htm [2014,Oct11]
	5. http://www.empr.com/nitrostat/drug/235/ [2014,Oct11]
	6. http://www.drugs.com/drug-interactions/nitroglycerin-index.html?filter=3&amp;generic_only= [2014,Oct11]
