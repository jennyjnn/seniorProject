เพนท็อกซิฟิลลีน (Pentoxifylline)
 ///// บทนำ ///// 
ยาเพนท็อกซิฟิลลีน (Pentoxifylline) เป็นยาในกลุ่มอนุพันธ์แซนทีน (Xanthine) ทางคลิ นิกได้นำยานี้มารักษาอาการปวด เป็นตะคริว และการอ่อนแรงของกล้ามเนื้อซึ่งเกิดระหว่างการออกกำลังกายเช่น การเดิน เมื่อพักสักครู่อาการก็จะดีขึ้น สาเหตุมักมาจากเส้นเลือดแดงฝอยที่ไปเลี้ยงอวัยวะ/กล้ามเนื้อของร่างกายทำงานผิดปกติ นอกจากนี้ยังนำไปใช้รักษาภาวะสมองเสื่อม เนื่องจากมีเลือดไปหล่อเลี้ยงไม่เพียงพอ รวมถึงอาการป่วยจากโรคต่างๆอาทิเช่น โรคผิดปกติของเนื้อเยื่อเกี่ยวพันของอวัยวะเพศชาย (Peyronie’s disease), โรคเลือดชนิดหนึ่ง (Sickle cell disease), โรคก้อนเนื้ออักเสบที่ไม่ทราบสาเหตุที่เกิดในอวัยวะต่างๆมักพบเกิดที่ปอด (Sarcoido sis), โรคเส้นประสาท (Peripheral neuropathy) และเยื่อบุมดลูกเจริญผิดที่ (Endometriosis) 
รูปแบบยาแผนปัจจุบันของยานี้เป็นลักษณะของยารับประทาน ซึ่งยาเพนท็อกซิฟิลลีนสามารถดูดซึมจากระบบทางเดินอาหารได้ประมาณ 10 - 30% ร่างกายต้องใช้เวลาประมาณ 0.4 - 0.8 ชั่วโมงเพื่อกำจัดปริมาณยา 50% ออกจากกระแสเลือด สำหรับยาบางส่วนที่ถูกเปลี่ยนแปลงโครงสร้างเคมีโดยตับจะต้องใช้เวลาการกำจัดเพิ่มเป็นประมาณ 1 - 1.6 ชั่วโมง 
เราสามารถพบการใช้ยานี้ได้ตามสถานพยาบาลต่างๆและมีจำหน่ายตามร้านขายยาทั่วไป ประ การสำคัญผู้ป่วยที่ใช้ยานี้จะต้องรับประทานยาตามคำสั่งของแพทย์ผู้รักษาเท่านั้นห้ามปรับขนาดการใช้ยานี้ด้วยตนเอง 
 ///// เพนท็อกซิฟิลลีนมีสรรพคุณ (คุณสมบัติ) อย่างไร? ///// 
ยาเพนท็อกซิฟิลลีนมีสรรพคุณดังนี้เช่น 
- เพิ่มการไหลเวียนเลือดที่ไปเลี้ยงอวัยวะเช่น แขน ขา 
- บำบัดอาการปวดขา ตะคริว อาการชา อ่อนแรงของแขนและขา 
- รักษาภาวะสมองเสื่อม (บางประเทศกำลังทำงานวิจัยเพื่อชะลออาการสมองเสื่อมโดยใช้ยานี้) 
 ///// เพนท็อกซิฟิลลีนมีกลไกการออกฤทธิ์อย่างไร? ///// 
กลไกการออกฤทธิ์ของยาเพนท็อกซิฟิลลีนคือ ตัวยาจะทำให้เกิดการคลายตัวของกล้ามเนื้อเรียบที่ผนังหลอดเลือด ทำให้เกิดการขยายตัวและลดอาการเกร็งตัวของหลอดเลือด ส่งผลให้เลือดไหลเวียนได้ดียิ่งขึ้น พร้อมกับทำให้อวัยวะต่างๆได้รับออกซิเจนจากเม็ดเลือดได้อย่างเพียงพอ จากกลไกนี้จึงทำให้เกิดฤทธิ์ของการรักษาตามสรรพคุณ 
 ///// เพนท็อกซิฟิลลีนมีรูปแบบการจัดจำหน่ายอย่างไร? ///// 
ยาเพนท็อกซิฟิลลีนมีรูปแบบการจัดจำหน่ายเป็นยาเม็ดชนิดรับประทานขนาด 400 มิลลิกรัม/เม็ด 
 ///// เพนท็อกซิฟิลลีนมีขนาดรับประทานอย่างไร? ///// 
ยาเพนท็อกซิฟิลลีนมีขนาดรับประทานดังนี้เช่น 
- เพิ่มการไหลเวียนเลือดที่ไปเลี้ยงอวัยวะเช่น แขน ขา 
- ผู้ใหญ่: รับประทานครั้งละ 400 มิลลิกรัมวันละ 3 ครั้งเช้า - กลางวัน - เย็น โดยรับประทานพร้อมอาหาร ควรรับประทานยาต่อเนื่องอย่างน้อยเป็นเวลา 8 สัปดาห์หรือตามคำสั่งแพทย์ 
- เด็ก: ยังไม่มีข้อมูลที่แน่ชัดถึงผลการรักษาและผลข้างเคียงของยานี้ในเด็ก การใช้ยานี้ในเด็กจึงขึ้นกับดุลพินิจของแพทย์ผู้รักษา 
*****หมายเหตุ: 
•	ขนาดยาและระยะเวลาในการใช้ยาที่ระบุในบทความนี้เป็นเพียงตัวอย่างหนึ่งเท่านั้น ไม่สามารถใช้ทดแทนคำสั่งใช้ยาของแพทย์ได้ การใช้ยาที่เหมาะสมควรต้องปรึกษาแพทย์ผู้รักษาหรือเภสัชกรก่อนเสมอ 
 ///// เมื่อมีการสั่งยาควรแจ้งแพทย์/พยาบาลและเภสัชกรอย่างไร? ///// 
เมื่อมีการสั่งยาทุกชนิดที่รวมถึงยาเพนท็อกซิฟิลลีน ผู้ป่วยควรแจ้งแพทย์/พยาบาลและเภสัชกรดังนี้ 
ประวัติแพ้ยาทุกชนิดเช่น กินยาแล้วคลื่นไส้มาก ขึ้นผื่น หรือแน่นหายใจติดขัด/หายใจลำบาก 
มีโรคประจำตัวต่างๆรวมทั้งกำลังกินยาอะไรอยู่ เพราะยาเพนท็อกซิฟิลลีนอาจส่งผลให้อาการของโรคเหล่านั้นรุนแรงขึ้น หรือเกิดปฏิกิริยาระหว่างยากับยาอื่นๆที่กินอยู่ก่อน 
หากเป็นสุภาพสตรีควรแจ้งว่าอยู่ในภาวะตั้งครรภ์หรือกำลังให้นมบุตร เพราะยาหลายประเภทสามารถผ่านทางน้ำนมหรือรกและเข้าสู่ทารก จนก่อให้เกิดผลข้างเคียงได้ 
 ///// หากลืมรับประทานยาควรทำอย่างไร? ///// 
หากลืมรับประทานยาเพนท็อกซิฟิลลีนสามารถรับประทานเมื่อนึกขึ้นได้ ถ้าเวลาใกล้เคียง กับการรับประทานยาในมื้อถัดไป ไม่จำเป็นต้องเพิ่มปริมาณยาเป็น 2 เท่า 
 ///// เพนท็อกซิฟิลลีนมีผลไม่พึงประสงค์อย่างไร? ///// 
ยาเพนท็อกซิฟิลลีนสามารถก่อให้เกิดผลไม่พึงประสงค์ (ผลข้างเคียง/อาการข้างเคียง) ได้ดังนี้เช่น มีอาการหอบเหนื่อย หายใจลำบาก ตัวบวม ความดันโลหิตต่ำ เบื่ออาหาร ท้องผูก ปากแห้ง กระหายน้ำ วิตกกังวล สับสน ซึมเศร้า มีอาการชัก คัดจมูก คล้ายเป็นไข้หวัด เกิดอาการผื่นคัน ลม พิษ ผิวหนังบวมแดง ตาพร่า ปวดหู การรับรสชาติเปลี่ยนไป ในผู้ป่วยบางรายอาจพบอาการเจ็บหน้า อก หัวใจเต้นเร็วหรือหัวใจเต้นผิดจังหวะ เกิดภาวะดีซ่าน ตรวจเลือดอาจพบค่าเอนไซม์ในตับเพิ่มขึ้น เกิดภาวะเม็ดเลือดขาวสูงกว่าปกติและเกล็ดเลือดต่ำกว่าปกติ 
สำหรับผู้ที่รับประทานยานี้เกินขนาดจะพบอาการเช่น หน้าแดง ความดันโลหิตต่ำ ชัก หมดสติ มีไข้ หากพบอาการดังกล่าวต้องรีบนำผู้ป่วยส่งโรงพยาบาลทันที การดูแลรักษาแพทย์จะใช้วิธีล้างท้องและให้รับประทานยาถ่านกัมมันต์ร่วมกับการควบคุมสัญญาณชีพของผู้ป่วยให้เป็นปกติโดยเร็ว 
 ///// มีข้อควรระวังการใช้เพนท็อกซิฟิลลีนอย่างไร? ///// 
มีข้อควรระวังการใช้เพนท็อกซิฟิลลีนดังนี้เช่น 
- ห้ามใช้กับผู้ที่แพ้ยากลุ่มนี้หรือมีประวัติแพ้ยาของกลุ่มอนุพันธ์แซนทีน (Xanthine) 
- ห้ามใช้ยานี้กับผู้ที่เพิ่งมีภาวะเลือดออกในสมองหรือเลือดออกที่จอตา 
- ระวังการใช้ยานี้กับผู้ป่วยที่มีเส้นเลือดแดงฝอยตามอวัยวะแขน ขาทำงานผิดปกติ ผู้ที่มีปัญหาการทำงานของหลอดเลือดแดง รวมถึงผู้ป่วยด้วยโรคหลอดเลือดที่หล่อเลี้ยงสมองทำงานผิดปกติ 
- ระวังการใช้ยานี้กับผู้ที่เพิ่งได้รับการผ่าตัด ผู้ป่วยด้วยโรคแผลในกระเพาะอาหารและในลำไส้ 
- ระวังการใช้ยานี้กับสตรีตั้งครรภ์และสตรีที่อยู่ในภาวะให้นมบุตร ด้วยมีรายงานยานี้ทำให้ตัวอ่อนในครรภ์ของสัตว์ทดลองเกิดความพิการ ประกอบกับยานี้ถูกขับออกมากับน้ำนมมารดาได้ 
- ห้ามแบ่งยาให้ผู้อื่นใช้ 
- ห้ามใช้ยาหมดอายุ 
- ห้ามเก็บยาหมดอายุ 
***** อนึ่ง ทุกคนต้องตระหนักถึงความปลอดภัยจากการใช้ ”ยา” ที่รวมถึงยาแผนปัจจุบันทุกชนิด (รวมยาเพนท็อกซิฟิลลีนด้วย) ยาแผนโบราณทุกชนิดและสมุนไพรต่างๆเสมอ เพราะยามีทั้งให้คุณและให้โทษ ดังนั้นเมื่อมีการใช้ยาทุกครั้งควรต้องปฏิบัติตามข้อปฏิบัติพื้นฐานในการใช้ยาทุกชนิดเสมอ  รวมทั้งควรต้องปรึกษาเภสัชกรประจำร้านขายยาก่อนซื้อยาใช้เองเสมอด้วยเช่นกัน 
 ///// เพนท็อกซิฟิลลีนมีปฏิกิริยาระหว่างยากับยาตัวอื่นอย่างไร? ///// 
ยาเพนท็อกซิฟิลลีนมีปฏิกิริยาระหว่างยากับยาตัวอื่นดังนี้เช่น 
- การใช้ยาเพนท็อกซิฟิลลีนร่วมกับยาต้านการแข็งตัวของเลือดเช่น Warfarin อาจก่อให้เกิดภาวะตกเลือดได้ หากไม่มีความจำเป็นใดๆควรเลี่ยงการใช้ยาร่วมกัน 
- การใช้ยาเพนท็อกซิฟิลลีนร่วมกับยาลดความดันโลหิตอาจส่งผลให้เกิดภาวะความดันโลหิต  ต่ำ หากจำเป็นต้องใช้ร่วมกันแพทย์จะปรับลดขนาดยาลดความดันโลหิตให้เหมาะสมกับผู้ป่วยเป็นรายบุคคลไป 
- การใช้ยาเพนท็อกซิฟิลลีนร่วมกับยาขยายหลอดลมเช่น Theophylline จะทำให้ระดับความเข้มข้นของยาขยายหลอดลมเพิ่มมากขึ้นส่งผลให้เกิดอาการข้างเคียงติดตามมา กรณีที่ต้องใช้ยาร่วมกันแพทย์จะปรับขนาดการใช้ยาให้เหมาะสมกับผู้ป่วยเป็นกรณีๆไป 
- ห้ามใช้ยาเพนท็อกซิฟิลลีนร่วมกับยาแก้ปวดที่มีชื่อว่า Ketorolac ด้วยจะทำให้เกิดภาวะเลือดออกหรือตกเลือดติดตามมาได้ 
 ///// ควรเก็บรักษาเพนท็อกซิฟิลลีนอย่างไร? ///// 
สามารถเก็บยาเพนท็อกซิฟิลลีนภายใต้อุณหภูมิห้องที่เย็น ห้ามเก็บยาในช่องแช่แข็งของตู้เย็น เก็บยาในภาชนะที่ปิดมิดชิด พ้นแสงแดด ความร้อนและความชื้น เก็บยาให้พ้นมือเด็กและสัตว์เลี้ยง และไม่เก็บยาในห้องน้ำหรือรถยนต์ 
 ///// เพนท็อกซิฟิลลีนมีชื่ออื่นอีกไหม? ผลิตจากบริษัทอะไรบ้าง? ///// 
ยาเพนท็อกซิฟิลลีนที่จำหน่ายในประเทศไทย มียาชื่อการค้าอื่นและบริษัทผู้ผลิตเช่น 
 ///// บรรณานุกรม ///// 
1. http://en.wikipedia.org/wiki/Pentoxifylline[2015,April4]
      2. http://www.mims.com/Thailand/drug/search/?q=pentoxifylline [2015,April4]
	3. http://www.mims.com/USA/drug/info/pentoxifylline/ [2015,April4]
	4. http://www.drugs.com/drug-interactions/pentoxifylline.html [2015,April4]
	5. http://www.nlm.nih.gov/medlineplus/druginfo/meds/a685027.html#storage-conditions  [2015,April4]
